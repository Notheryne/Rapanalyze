To niesłychane, ale ostatnio słyszę zewsząd
Dowody na to, że kryzys w rapie to już przeszłość
I wiesz co? Jak tak się rozejrzeć po piosenkach
To widać, że ta młodzież jakby bardziej rozgarnięta
Owszem mamy kombatantów chwalących się forsą
Ale od nich raczej już nie wymagajmy metamorfoz
Bo i tak jest dobrze, jedna tylko rzecz w głowie mi szumi
Co będzie z polskim rapem po wejściu do Unii?
Bo ci przeklęci urzędnicy z Brukseli
Chcą rdzennie polski hip-hop na pył zmielić
Chcą nas zniszczyć, każde dziecko wie to o nich-
Parszywi cykliści i wstrętni masoni
Chcą zrobić kuku naszej narodowej wierze
Przez szatańskie wersety ukryte w Harrym Potterze
Chcą nas zniszczyć, och słuchaczu wiedz jak-
Antykatolicyzm, antypolskość, antykoncepcja
Kiedy wszystko co polskie w obcych rękach
Zamiast szaty drzeć, ja mam powód by nie pękać
Bo zapewne zżarła by nas ta europeizacja
Gdyby nie Papa Rydzyk i jego radiostacja

Refren
Nie jest dobrze, ale nic to
Radio Maryja uratuje polski hip-hop (x3)
Wiem że nie jest dobrze, ale w końcu nic to
Radio Maryja uratuje polski hip-hop

Wiesz czego chcą cudzoziemcy Ojcze Rydzyku ?
Najpierw dzierżawa, a później masowy wykup polskich bitów
I czy ty tu Ojcze nie widzisz skandalu ?
Tylko patrzeć jak zabronią nam produkcji nielegalów
Ach ci podli Europejczycy, chcą byśmy mieli mniej od nich
Czy wiesz, że u nich polski raper dostanie mniejszą dopłatę niż zachodni
Ojcze trzeba działać szybko, bo tu chodzi o rdzennie polski hip-hop
Ojcze, Ty jesteś tym który ma sos
Ojcze, pomóż nam, wszak żaden z nas to mason
Kiedy Unia polski hip-hop dotacjami łechce
Ojcze, Ty bądź jak Wanda, która Niemca nie chce
Ja tu nie chce widzieć tych pogan
Co w hipermarketach chcą odwrócić mnie od Boga
Zresztą, jak się ma ziścić nasza współpraca z UE
Jak tam sami sataniści albo inny new age
Tradycje przodków naszych po wejściu do środka
Podstępnie zamienią na kulturowy koktajl
A potem zabiorą nam wszystko, kto ?
Ci którzy patriotę nazywają faszystą
Ojcze, oto nadszedł wielki twój dzień
Bo my za tobą na Brukselę pójdziem
Ze śpiewem na ustach- "Nie rzucim ziemi, skąd nasz ród!"
Ojcze Rydzyku sypnij fruit

Refren:
Nie jest dobrze, ale nic to
Radio Maryja uratuje polski hip-hop (x3)
Wiem że nie jest dobrze, ale w końcu nic to
Radio Maryja uratuje polski hip-hop