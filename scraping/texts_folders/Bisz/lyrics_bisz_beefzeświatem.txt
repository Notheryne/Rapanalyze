[Zwrotka 1]
Urodziłeś się królem, pokaż wszystkim koronę kłów
Berło pięści wznieś jak księżyc nad morzem głów
Twój tron nosisz ze sobą ciągle na spodzie stóp
Nie szata czyni króla, masz na sobie tylko spojrzeń rój
Niebo jest twoim dachem, orszakiem - ptaki o świcie
Błazny - masy dla ciebie jak ty dla nich, bo żyjesz poza ich pogonią I za czym
Za słoną cenę zapłaci każdy z nich, gdy obudzi się, za zasłoną nie ma nic
Poza spokojnym oddechem pierś bóstwa rozszerza się wszechświatem
Potem zapada się w punkt
Aby na nowo wziąć wdech I spokojnie się wzwyż wznieść –
Cichy proces, żaden wydumany big bang
Między ziemią a niebem jest człowiek
Z głową w chmurach stąpając twardo przewodzę
Przez moje życie tę siłę, która czyni ciężkość lekką
Baranek, który jest lwem, jestem piękną bestią
Zmieszaj najjaśniejszy błękit z jak najgłębszą czernią

[Refren]
Wszyscy, którzy wrócili z biegunów zawsze będą ze mną
Weź najciemniejszą czerń, zmieszaj ją z jasnoniebieskim
Wyzwolony od zwycięstw I klęsk obserwuj ich zmierzch w...
Indygo, indygo, indygo, indygo, indygo, indygo, indygo

[Bridge]
Gdy już nie wiesz dokąd iść, słuchaj krwi, która krąży w tobie
Daj się ponieść, daj się ponieść
W kolorze twojej krwi tkwi symbol i odpowiedź
Daj się ponieść, daj się ponieść

[Zwrotka 2]
Masz w sobie coś, co możesz pokazać tylko wybranym
Wciąż jest nas zbyt mało, by doprowadzić do zmiany
Lecz każdy z nas ma moc, by zacząć powoli
Wsączać łzy w serce skały, aby poruszyć monolit
Wiemy, że możemy sprawić, aby świat był lepszy
I kto musi wziąć na barki trud? Nowi architekci
My, bo tu miejsca dla nas brak wciąż
I gdy tylko chcesz otworzyć się, słyszysz, że masz się zamknąć
Lecz jeśli myśleli, że mogą kazać ci cokolwiek
Tylko ze względu na twoją słabość – biada im
Nauka dla ciebie I dla nich oby stąd wynikła:
Nie wszyscy jeszcze się poddali – chodnikowy wilk, brat!
Z otchłani bólu, rozpaczy, niewiary
Po szczyty nieba, zrozumienia, wolności i chwały
Stratowany fortuny kołem wiem jedno:
Że to odległość pomiędzy górą a dołem jest pełnią

[Refren]

[Outro]
Gdy już nie wiesz dokąd iść, słuchaj krwi, która krąży w tobie
Daj się ponieść, daj się ponieść
W kolorze twojej krwi tkwi symbol I odpowiedź
Włóż koronę, włóż koronę