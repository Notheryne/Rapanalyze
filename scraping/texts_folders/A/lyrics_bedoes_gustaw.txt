[Zwrotka 1]
Rycerz Smętnego Oblicza
Podczas długiej podróży zdziczał
Biegać w kółku – dola chomicza
Chcą Roboczogodziny zliczać
Pora odpocząć dzisiaj
Pora byś usłyszał jak chrobocze cisza
Czas strzelił z bicza, Wielka Iluzja
Wyblakła wspomnień klisza, opadł entuzjazm
A wokół piętrzą się wiatraków armie
Co to da mi? Czy to da mi ciebie czy tobie da mnie?
Co to za korzyść?  Daj, zabierz, pożycz
Igrzyska bożyszcz Na dłoni kaktus W kieszeni nożyk
Ogarek, wróbel, kanarek, świeczka
Ciągły wybór która opcja jest najlepsza
A życie spieprza na boki
Korzeniami soki piją bloki
Tam siedzą osiedlowe smoki
Nowomowa. Modern Talking
Inna melodia. Te same kroki. Płyną obłoki

[Refren]
Jeden cham chce na wschód, drugi pan chce na Zachód
Pochód zwidów i strachów w barwach chabrów i maków
Strach i zawiść co wykarmia Polaków
Na horyzoncie armia wiatraków

[Zwrotka 2]
Wokół szary bezsens, a gdzie tu morał z moresem?
Nieba bezkres, świat pisany Cervantesem
Jesień, scenografia z dykty i z desek
A na widowni rząd pustych krzeseł
Tu mętlik to deseń, zaś czas jest biznesem
Siedzę na ganku, na janku gram bluesa z biesem
Trwa wokół wyścig, chciwy szympans chce kiese
Miasto się spieszy, by szybciej przegrać z kretesem
W dociekaniu wątków nie ma półśrodków
Jest Golgota, sterczą z błota krzyże dwóch łotrów
Dalej motam, opoka jest misją Piotrów
Konia podkuj, pokaż nam co jest w środku
Wątki kluczą, żywi zakrzyczą przodków
Ci co uczą wątpliwości duszą w zarodku
Zatem unikaj bracie ich szkół opłotków
Idź nad rzekę, poszukaj gniazd zimorodków
Wszystko będzie w porządku, tak powtarzaj
Tym których spotkasz, którym strach tańczy w twarzach
Weź swoją dumę i spal na polnych ołtarzach
Nie jest mi obce, nic co pod słońcem się zdarza

[Refren]
Jeden cham chce na wschód, drugi pan chce na Zachód
Pochód zwidów i strachów w barwach chabrów i maków
Strach i zawiść co wykarmia Polaków
Na horyzoncie armia wiatraków

[Bridge]
List w butelce na morzu niepokoju
Mały łyk spokoju prosto z wodopoju
Bije bit bije serce w drodze i na postoju
To jak przejście z pokoju do pokoju
[Tekst i adnotacje na Rap Genius Polska]