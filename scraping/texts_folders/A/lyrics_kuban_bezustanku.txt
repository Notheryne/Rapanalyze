[Refren x2]
Men, ja to wiem, żyję tu, widzę że widzą nas
Słyszą nas, wiedzą co, jak i gdzie

[Zwrotka 1]
Pewnie myślisz, że nie widzą cię jak cienie między blokami
Razem z kolegami robisz to co karane latami
Kamerami oczy ich, mackami służby
Chodzą za tobą całymi dniami, jakbyś był im coś dłużny
A gdy w próżni po kablach ślesz treści tony
Oprócz adresatów ślesz też te treści do nich
Oni wiedzą, widzą, słyszą wszystko, są obok ciebie
Nawet nie wiesz jak blisko, nawet nie wiesz jak często
Gęsto na mapie znaczą twój cały dzień, etap po etapie
Nawet nie wiesz, że każdy podpisany przez ciebie papier
Zanim poleci gdzieś wyżej oni dzierżą w łapie
Tu pozorny zapieprz, to wszystko pięknie działa
U nich wroga cisza gdy gdzie indzieś hałas
Sponiewierała naszą prywatność ów klika
Bo pluskwami naszpikowała nas technika

[Refren x2]
Men, ja to wiem, żyję tu, widzę że widzą nas
Słyszą nas, wiedzą co, jak i gdzie

[Zwrotka 2]
Wolność to tylko jedno słowo z wielu
Dawno pozapominali oni w pędzie do celu
Złamali, co zapowiadali lata temu
Dali nam ten sam chłam, co za PRL-u
Dali komy, łącza i karty do rąk
Dali coś tam, a więc teraz coś nam biorą
Biorą słowa, myśli i czyny, ponoć po to tylko
By zapobiec pedofilom i homo
To nie prawda i wie o tym cała nacja
To kontrola, to przecież istna inwigilacja
To jakaś korporacja tutaj ciąga za sznurki
Bawiąc się nami, obserwując jak szczurki
Już czas, by to wszystko powstrzymać
Już niech zatrzyma się maszyna
Zabili w trybach klina, niech system się powygina
Niech znów będą musieli od nowa zaczynać

[Refren x2]
Men, ja to wiem, żyję tu, widzę że widzą nas
Słyszą nas, wiedzą co, jak i gdzie

[Outro/Skrecze]
– Dzień dobry
– Nie przeszkadzać
– W czym, jeżeli wolno spytać?
– W rozmyślaniu nad mym życiem
Gonić, odgryźć nogi!

[Tekst i adnotacje na Rap Genius Polska]