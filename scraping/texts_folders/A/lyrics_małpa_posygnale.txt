[Refren]
Letniego przesilenia znak
Lubię trwonić czas, trwonić czas, lubię trwonić czas
Dziś nic nie robię, nie ma szans
Lubię trwonić czas, trwonić czas, lubię trwonić czas

[Zwrotka 1]
Nie musisz pytać, słowo, wszystko dobrze
Malkontenci tylko cierpią na życiową hipochondrię
Starczy pogoda i słońce jak na antypodach z ponczem
Mam w sobie żar, co rozpala wciąż zakres moich potrzeb
Olewam dziś pracę, szkoda życia na te głupstwa
Jak się bawić, to do rana, jak odsypiać, to do późna
Myślę, przeglądając w firmie stos rachunków bezlitosnych
Gdybym mógł sobie pozwolić tak na luksus bezczynności
Ajajajaj, kocham ten kraj ja, jak
Się tylko da, nie robić nic, na plaży paść na wznak
Browar i vibe #budlight, wystawić garb na skwar
Dzisiaj mam wypisane to na twarzy, brat, keep calm
Powietrze, przejrzyste niczym kryształ wnioski
Mam go tyle w sobie, jakbym na nazwisko miał Swarovski
Moja przystań, impreza w dowolnej porcji
Czas skonsumować nieba relaks, daj, proszę, jadłospis

[Refren]
Letniego przesilenia znak
Lubię trwonić czas, trwonić czas, lubię trwonić czas
Dziś nic nie robię, nie ma szans
Lubię trwonić czas, trwonić czas, lubię trwonić czas

[Zwrotka 2]
Bałtyk, Polska, północ, 12 w oczach półmrok
Amerykański sen czy niewyspana zgoła próżność
Noc jest jeszcze młoda, a ma prezencję jak MILF
Kusi niedoświadczonych w bojach krótkim złudzeniem jak blichtr
Podróż jak Verne'a brzegiem kufli w tawernach
Wódoodporny miernik, płynę z czasem, mów mi "żeglarz"
Ziemia kręci się w źrenicach, jak Kopernik mierzę wszechświat
Nie jestem świętokradcą, piję, spadam, się nie żegnam
Stan, kiedy pieprzę prace, podaj sól do tequili
Stan, kiedy lecę z wiatrem, popełnia mózg harakiri
Temperatura skacze, pomnażając mój optymizm
Mam w sobie życie, karmię je potrawą z endorfiny
Słabość do lenistwa, w tym lepszego nie ma mistrza
Na materac desant, znów zatapiam się jak mistral
Uporządkowany nieład w głowie, stylistyczny miszmasz
24 na dobę, ogień wakacyjnych wypraw

[Refren]
Letniego przesilenia znak
Lubię trwonić czas, trwonić czas, lubię trwonić czas
Dziś nic nie robię, nie ma szans
Lubię trwonić czas, trwonić czas, lubię trwonić czas
[Tekst i adnotacje na Rap Genius Polska]