[Refren: Kaczor] (x2)
To jest ten dzień, w którym bierzesz tylko zwycięstwo
To jest ten dzień, dziś porażka to jest przekleństwo
To jest ten dzień, to jest właśnie twój wieczór
Ty zrobisz swoje przeciwnościom losu na przekór

[Zwrotka 1: Kaczor]
Dziś jesteś sam, musisz liczyć tylko na siebie
W tej walce jak w życiu pilnujesz by nie być pierwszy na glebie
Ciebie obchodzi tutaj tylko zwycięstwo
Wiesz, że będzie ciężko, bierz co twoje, narzucaj tempo
Tętno wybija rytm od pierwszego gongu
Dzień ostatecznego sądu, starcie różnych poglądów

I styli, nie możesz sie pomylić w tej chwili
To twoja szansa, wykorzystasz ją jak Slim w 8 Mili
Ci co mówili kto jest tu faworytem nie mylili się
A ty czy siłą czy sprytem powrócisz z tarczą nie na niej
Bo tylko to jest w planie, na punkty czy przez poddanie
Skończyło się czcze gadanie
Tanie chwyty i sztuczki, zbędne emocje na bok
By usłyszeć bite brawo, jak kiedyś na Kubie Felix Savon
Gali oprawą zachwyca się publika
Lecz to ten dzień należy do zawodnika

[Refren: Kaczor] (x2)

[Zwrotka 2: Kaczor]
Szybka seria w półdystansie do nóg i sprowadzenie
Kontrola w parterze zrobi na sędziach wrażenie
Bo na tej scenie dziś gra tylko jeden aktor
W teatrze zwanym walką przedstawienie w stylu hardcore
By być sam dla siebie marką musisz zgarnąć cała pulę
Zmierzyć się z bólem
Żeby w ringu zostać królem
Ciężki trening to amulet, który pozwala przetrwać
Nie przegrać, o resztę nie dbać, dobrze w tą grę grać
Osiągnąć cel, unieść ręce w zwycięstwa geście
Niech o tej wojnie mówi się jeszcze długo na mieście
Nareszcie parter czy stójka gdy trzeba będzie bójka
Współgrać ze sobą musi każda komórka
I gdy trzymasz się taktyki z narożnika słychać krzyki
Jakiej masz użyć techniki
To knyfy to tricki, które stosujesz od lat
Czy będzie szach i mat dziś jesteś kat to już koniec, bo rywal padł

[Refren: Kaczor] (x4)

[Tekst i adnotacje na Rap Genius Polska]