[Zwrotka 1]
Dobra, dość bzdetów, wskrzeszam Umarłych Poetów
Nie ma odwrotu, staroafgańskie prawo odwetu
Paru facetów i trochę sprzętu
Szczypta talentu, przypadku i miłości do dźwięków
Związek Filomatów, rap Filaretów, filarów firmamentu rapu
Smutny finał facetów, co mieli fach w ręku
W pęku, sztuka na rynku niby sukces w zasięgu wzroku
Wyzysk w wyszynku
Synku jestem w budynku, uprawiam trudną sztukę bytu
Miksuję jęk rozpaczy i krzyk zachwytu
Rap alfonsów i bandytów, rap troglodytów to dla ascetów
Dla sybarytów, to dla fanatyków, co mają rap w odruchu
W nawyku dla Wolnych Duchów i Lunatyków
Dla wolnych głów włodarzy, słów wolnomularzy
Co wolą golnąć i zażyć. Wolno marzyć

[Refren]
Cały ten rap. Suma zdarzeń, iloczyn przypadków
X trafu Y losu, w każdym wypadku
Struktura rzeczywistości, faktura faktu
Od aktu do antraktu traktat do taktu

[Zwrotka 2]
Rozpozna każdy zawżdy rymy gazdy
To dla fanek ciężkiej jazdy, typów spod ciemnej gwiazdy
Ten typ z Kasty, mistrz kanasty, co ma styl własny swój
Co wynika z tych słów? Słyszysz?
Iskrzą synapsy, lecą sznapsy na Vipach
Toasty na bitach, klaskają klapsy na klipach
A dupy tańczą dubstep na bibach
Liczenia hajsu epika a przyjaźń schodzi na psy w ekipach
Taka epoka, Bóg dał mi wokal
I rzekł: Co umiesz, pokaż, zrób gnój na blokach
Wtedy krzew zapłonął, rap nas wchłonął
Słowo stało się ikoną, koroną
Zapłonął blask sodowych gwiazd
Głos ludowych mas, analogowych taśm trzask
A potem wszystko się zrobiło wirtualne
Nachalne, sterowane zdalnie, banalne
Jak zgromadzenie walne akcjonariuszy
Normalnie chyba pierdalne, bo coś mnie suszy

[Refren]

[Zwrotka 3]
Leżę jak katatonik w katakumbach na katafalku
Katastrofa kakofonii w każdym zakamarku
Wielki Elektronik, wciąż mi tele dzwoni
Goni peletonik hałasu wiele o nic
Świeci Luna i nic nie jest oczywiste
Jak Wilku pierdolę system, w tym jestem mistrzem
Jak to być w nim i go pierdolić? To karkołomne
Właśnie tak się pierdoli, weź oprzytomniej
Nic beze mnie o mnie wiozę się nieskromnie
Widziałem rzeczy, których nie da się zapomnieć
[Czy słyszałeś to było do Ciebie
Opowiedziałem Ci o Tobie i o mnie ]x3

[Refren]


[Tekst i adnotacje na Rap Genius Polska]