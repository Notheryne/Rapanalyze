[Refren: Maleo Reggae Rockers]
Żyję, żyję w tym mieście już tyle lat
Żyję, żyję w tym mieście cały czas
Żyję, żyję w tym mieście już tyle lat
I czekam, kiedy nareszcie przyjdzie czas

[Zwrotka 1: Pelson]
Pijąc kawę myślę czemu toną w tych brudach
Czemu dominuje zawiść, pycha, fałsz - to obłuda
Ludzie w natłoku swoich spraw i zdarzeń
Zapominają o spełnianiu własnych marzeń
Wychowani w czasach obietnic bez pokrycia
Dziś owczym pędem by coś wyrwać od życia
To wciąż gdzieś w nich żyje w podświadomości
Tu zmienia się wszystko oprócz mentalności
A neony krzyczą - ej, gdzie idziesz? stój tu
Mamy wszystko, czego chcesz, mamy tego multum
Mix wszystkich kultur na wyciągnięciu dłoni
Tu kupisz wszystko, wystarczy zadzwonić
Wśród tych, co by chcieli za poglądy mnie wychłostać
Muszę żyć i walczyć aby sobą pozostać
To, że przegram bitwę nie znaczy, że wojnę
Jednak składam modlitwę za dni spokojne

[Refren: Maleo Reggae Rockers]

[Zwrotka 2: Vienio]
Miasto kusi nas, miasto wzywa
Przebieramy wciąż w perspektywach
Dzisiaj łączy nas w ogniwa
Jutro zwykle kontakt się urywa (dalej!)
Autobusy, metro i tramwaje
Żyją tylko swoim hajem
A różnice w nas i zwyczaje
Spotykają dziś dróg rozstaje
Na bulwarach i na rondach
Miasto dziś się nam przygląda
Ktoś się krząta, szuka miejsca
Na dziedzińcu społeczeństwa
Wielkie plany małych ludzi
Szybko studzi zimny beton
Lepiej w porę się obudzić
Żeby odkryć, że to nie to

[Refren: Maleo Reggae Rockers]

[Zwrotka 3: Maleo Reggae Rockers]
Tutaj jest tak trudno żyć
Codziennie musisz walczyć
Tu, jak w dżungli, rządzi strach
Pułapki co krok (dalej)
A my tylko chcemy żyć
Bez strachu i bez nienawiści
Pośród tylu brudnych spraw
Dziś możemy zostać czyści

[Refren: Maleo Reggae Rockers]

[Tekst i adnotacje na Rap Genius Polska]