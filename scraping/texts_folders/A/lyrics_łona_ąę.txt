[Verse 1: Vixen]
Moja w tym głowa kim jestem, kim będę
Wierze w te słowa, mam jeszcze energie
Bo znam ten teren jak własne kieszenie
I zawsze się dziele skarbem ze społeczeństwem
Mam wszechświat dla siebie, to moje postrzeganie
Po co mi ogrodzenie? lecę w ciemno, w nieznane
Chcę być płomieniem, przez to czuć satysfakcję
Nie szukam w ludziach światła - rozpalam własne
Nie braknie mi czasu na spełnianie marzeń
Nie dziś to nazajutrz gdy przejdę reinkarnację
Daję ci fragment obrazu Twego wnętrza
Czego umysł zapragnie to serce może spełniać
Życie biegnie szybko, ile ludzi tyle światów
Nie zamykam się myśląc o swoim opakowaniu
Bo możesz osiągnąć wszystko i nie poczuć smaku
Możesz być złotą rybką ale pływać w akwarium

[Verse 2: Vixen]
Świat zmusił nas by igrać z tym co nas zbliża
Ja mógłbym o tym pisać na wyjątkowych bitach
Dumny do końca życia, że nie wpadłem w te sidła
To jedna rzeczy, które trudno mi opisać
Wolę zaryzykować bo mocno w siebie wierzę
Niż w jednym miejscu siedzieć byle było bezpiecznie
Tak nauczę się więcej, nawet jeśli przegram
Bo życie to coś więcej niż kwestia bezpieczeństwa
Po to mam receptory by doświadczać, poznawać
Nic byś tu nie zrobił gdybyś ciągle się obawiał
Wiem jest jedna prawda - kiedyś trzeba osiąść
Byle nie na laurach, kiedyś zrobię to z Tobą
Póki co mam do stracenia czas i materiały
Ten czas, który i tak bym pewnie na nic nie przeznaczył
Zamiast płacić za błędy, chcę je naprawić
To nic nie kosztuje, może tylko mnie wzbogacić

[Verse 3: Vixen]
To twoje życie, twoja droga do tronu
Dla jednych tron to hajs, a dla innych spokój
Nieświadomi walczą z sobą by coś osiągnąć
Jak to ma się do prawd pokoju, które głoszą
Pozamykani w swoich światach jak w ZOO
Zamiast korzystać z wolności - spalają ją
Zabierają głos chociaż mają coś do odkrycia
Nie złapiesz prawdy jeśli nie umiesz chwytać
Wolę odejść bez słuchu niż oddać się w niewole
Wolę być latającym wróblem niż zniewolonym orłem
Moja wolność kreśli me człowieczeństwo, choć
Dla niektórych wolność dana tylko zwierzętom
Ja gdziekolwiek bym nie był, jaki bym zyskał status
Nie chcę żyć w poczuciu, że mój świat to akwarium