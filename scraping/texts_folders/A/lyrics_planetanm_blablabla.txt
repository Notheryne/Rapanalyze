[Verse 1]
Mam nadzieję, że jest dobrze u Ciebie
Że system nie zepsuł Ci marzeń Kochanie
Że jesteś rozsądna, mądrzejsza od taty
I szybciej pojęłaś co w życiu jest ważne
Mam nadzieję, że obca Ci zawiść
Ludzie są różni, szukaj w nich zalet
Ja to zawsze widziałem w nich wady
Chociaż czasem tacie ktoś przywracał w nich wiarę
Jeśli wdałaś się w mamę, to dobrze
Rezolutna, spokojna, cierpliwa
Ma duszę anioła, myśli o wszystkich
Choć o sobie to wciąż zapomina
Jeśli wdałaś się we mnie to prysznic na głowę
Zimny jak lód Ci się przyda
Tata odpędzał demony pół życia
Do dzisiaj próbuję je trzymać na dystans
Musisz uważać Maleńka
Szczególnie na geny ode mnie
Utrzymuj kontrolę
Tata odrzucał od siebie problemy
Nie tylko z muzyką zasypiał przy stole
Jeśli geny w większości masz moje
To nie patrz na gwiazdy, w nich łatwo utonąć
Wykorzystaj je trochę inaczej
Gdy poznasz się z Bogiem, zaświecą nad Tobą
Dziś nagrywam Ci słowa pod bit
List, który przetrwa dekady
Kartki papieru, z szacunkiem do drzew
Nie są tak trwałe jak muzyka taty
Teraz śpisz, jesteś jeszcze maleńka
Dwa metry nade mną, z mamusią w sypialni
Mam nadzieję, że gdy tego słuchasz
To nie tylko duchem tatuś jest z Wami

[Refren x2]
A gdy odejdę za szybko
I moja muzyka stanie się echem mych kroków
Zawsze będę przy Tobie, jak byłem za życia
Choć stamtąd już nie ma odwrotu
To będę przy Tobie
Nieważne czy Bóg każe zaznać spokoju
Będę przy Tobie córeczko kochana
Duchem wrócę do domu

[Verse 2]
Kiedy przyszłaś na świat, płakałem przez tydzień
Rozczuliłaś tatusia
Pamiętaj kochanie, nie skrywaj emocji
Gdy łzy płyną z oczu to nie żadna ujma
W życiu napotkasz takich co nigdy nie płaczą
I takich co płaczą na filmach
Na tych pierwszych uważaj, nie ufaj
Co do drugich to bierz ich na dystans
Ludzi nie słuchaj, gdy chcą Ci coś wmówić na siłę
Zachowaj poglądy
Ludzie mądrzy są zwykle milczący
Wsłuchuj się w szepty, są źródłem mądrości
Nie oceniaj człowieka po kolorze skóry
Nieważne kto skąd pochodzi
Patrzeć, a widzieć to wielka różnica
Lecz zawsze pamiętaj o ich mentalności
Staraj się uczyć na błędach
Każda porażka jest matką sukcesu
Nikt jeszcze życia nie wygrał w sekundę
Pamiętaj Córeczko, siła jest w sercu
Czas to względne pojęcie
Ale raz jak go stracisz to nie ma już przebacz
Wykorzystaj go dobrze, bo szybko ucieka
Zatrzymasz go tylko na zdjęciach
Wychowaliśmy Cię w wierze
Szanuj religię i Boga, lecz zostaw margines
Kiedy ktoś Cię uderzy weź zamach
Raz, a porządnie odpowiedz na krzywdę
Teraz śpisz, jesteś jeszcze maleńka
Dwa metry nade mną, z mamusią w sypialni
Mam nadzieję, że gdy tego słuchasz
To nie tylko duchem tatuś jest z Wami

[Refren x2]
A gdy odejdę za szybko
I moja muzyka stanie się echem mych kroków
Zawsze będę przy Tobie, jak byłem za życia
Choć stamtąd już nie ma odwrotu
To będę przy Tobie
Nieważne czy Bóg każe zaznać spokoju
Będę przy Tobie córeczko kochana
Duchem wrócę do domu