{"songs": [{"title": "Patrz\u0119 w rachunek", "album": "Ten Typ Mes i Lepsze \u017bbiki", "year": "2013-06-21", "lyrics": "[Verse 1]\nKr\u0119ta droga w \u015brodku lasu, jedziemy kabrioletem\nOna pozby\u0142a si\u0119 obcas\u00f3w, ja na ramionach mam sweter\n(Co?) Styl\u00f3weczka jakby z\u0142ota m\u0142odzie\u017c z Harvardu\nWczoraj jeszcze chi\u0144skie \u017carcie i Polmos \u017byrard\u00f3w,\nOdtwarzacz w samochodzie karmi\u0119 rapem\nRozlewam \u0142ych\u0119, na jasnej tapicerce tworz\u0105c map\u0119\nTo wszystko bananowa fikcja\nZa\u017cenowanie toczy walk\u0119 z apetytem na \u017cycie Prince'a\nKiedy pomy\u015bl\u0119, \u017ce dla kogo\u015b to codzienno\u015b\u0107\nWyczuwam nud\u0119, jak st\u0105d do Mi\u0144ska\nHamuj, hamuj, hamuj ma\u0142a\nWk\u0142adaj buty, w tych podartych po\u0144czochach nie jeste\u015b ju\u017c tak glamour, ma\u0142a\nChcesz dom? B\u0119dzie dom, na alejce z copy+paste'\u00f3w\nChcesz dziecko? B\u0119dzie gra\u0142o w hokej i mierzy\u0142o z pi\u0119\u0107 st\u00f3p\n\n[Hook]\nNad talerzem w jednej z pustych sal\nPatrz\u0119 w rachunek\nTy nic nie rozumiesz\nI \"Zamknij jap\u0119!\" krzycz\u0119 zn\u00f3w\nCho\u0107 wiem, \u017ce po\u017ca\u0142uj\u0119 gorzko\n\n[Verse 2]\nZanim p\u00f3jdziemy przed siebie zdoby\u0107 kolejny szczyt\nTrzymam ci\u0119 r\u0119k\u0105 za twarz i spojrzeniem drukuj\u0119 szwy\nNiech zabli\u017ani Ci si\u0119 w g\u0142owie, to co powiem teraz pa\u0144stwu:\nPrze\u017cyjemy ten jeden dzie\u0144 ca\u0142kiem po ameryka\u0144sku\nD\u0142ugo dochodzimy do tego, ile tak naprawd\u0119 potrzeba do szcz\u0119\u015bcia\nS\u0142ug\u0105 nie chcia\u0142em zosta\u0107, to czemu sta\u0142em si\u0119 s\u0142ug\u0105 reklam?\nPopychasz mnie do wody, wylatuj\u0119 za burt\u0119 cudzego jachtu\nI m\u00f3wisz \u201e\u017cycie to \u017cart, wi\u0119c wreszcie mniej serio je traktuj!\u201d\nW ko\u015bciele, uuu jak dawno nie stawia\u0142em tam st\u00f3p\nWsz\u0119dzie te witra\u017ce, na bank wymy\u015bli\u0142 je lepszy \u0107pun\nP\u0119dzimy dalej robi\u0105c zdj\u0119cia, kt\u00f3rych nigdy nie dotkn\u0119\nI tylko autobus przed nami przypomina - \"zachowaj odst\u0119p\u201d\n\n[Hook]\n\n[Verse 3]\nPrzede mn\u0105 sze\u015b\u0107 talerzy, a przecie\u017c nie ma tu trzech dj\u2019\u00f3w\nMe ain\u2019t no Maciej Nowak, mo\u017ce wpadnie tu szam\u0119 przej\u0105\u0107?\nTymczasem ukr\u0119tka, kochanie, zatkaj uszy\nWiesz jak kocham bro\u0144, nie mog\u0142em bez niej si\u0119 z domu ruszy\u0107\nDwa strza\u0142y w sufit, kelner \u0142apie \u017cyrandol\nWybiegamy z restauracji, \u0142amiesz obcas, gubisz iPhone\nIPhone - psia ko\u015b\u0107, nie odmieniam ju\u017c z lenistwa\nNie mam czasu nawet na to, nie mam czasu nabra\u0107 dystans\nPalimy mosty, wysadzamy drogi, u\u017cywamy teleport\u00f3w\nBy znale\u017a\u0107 si\u0119 na \u0142\u0105ce, zwyczajnej \u0142\u0105ce, niczego po \u015brodku\nMy\u015bl\u0119 o twojej babci, czy o mojej babci, by\u0142y tak skromne nie?\nIch \u017cycie by\u0142o ich, tylko ich, cho\u0107 wygodne mniej\n\u0141ykaj luf\u0119, albo nie wiem, zadurzmy si\u0119 w trakcie seksu\nMam tak\u0105 wizj\u0119, wiem \u017ce czarn\u0105, ale Ty we\u017a jej nie psuj\nTo ten ameryka\u0144ski dzie\u0144, wyssany nie wiem sk\u0105d, z odbytu?\nP\u0142acimy za jeden dzie\u0144 tyle lat raty kredytu\n\n[Hook]", "image": "https://images.genius.com/74686491ec194c18244e929befeb9d8a.1000x931x1.jpg"}], "artist": "Ten Typ Mes"}