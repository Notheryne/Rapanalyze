{"songs": [{"title": "Globalne ocieplenie", "album": "Abradabing", "year": "2010-10-04", "lyrics": "[Intro]\nNasz uczony kronikarz, p\u00f3jdzie obaczy\u0107 czy ju\u017c wiosna przysz\u0142a\n\n[Zwrotka 1]\nMo\u017cesz podwoi\u0107 stawk\u0119 albo straci\u0107 ca\u0142\u0105 fors\u0119\nMo\u017cesz te\u017c straci\u0107 honor i nie wiadomo co gorsze\nAle jedno jest pewne, \u017ce czasem nie jest lekko\nPrzy czym wr\u00f3ci\u0107 si\u0119 nie da kiedy zajdziesz za daleko\nWidzisz, ci co wygrali stali gigantom na barkach\nJednak my\u015blisz, \u017ce oni b\u0119d\u0105 wiecznie na sobie targa\u0107\nTe pokolenia \u0142asych na kariery blaski\nNa nieostro\u017cnych czeka sromota nie oklaski\nWi\u0119c mo\u017cesz si\u0119 zaszy\u0107 gdzie\u015b, gdzie w ko\u0144cu sple\u015bniejesz\nMo\u017cesz nie znaczy\u0107 nic dla siebie i straci\u0107 nadziej\u0119\nJednak przyjdzie ten dzie\u0144, gdy powr\u00f3ci dawny wigor\nBo trafi jasny szlag ci\u0119 gdy w\u0142\u0105czysz telewizor\nWtedy dotrze do ciebie, \u017ce twe \u017cycie to historia\nLudzie poszli do przodu, tworzyli sw\u00f3j memoria\u0142\nDla tych co odpu\u015bcili nie zosta\u0142o na nim miejsca\nZabrak\u0142o im podej\u015bcia, my\u015bleli o swych pensjach\nMo\u017ce wystarczy tylko patrze\u0107 na \u015bwiat nieco \u015bmielej\nNie ka\u017cdy wielki mistrz wygrywa wszystkie turnieje\nNie trzeba tak\u017ce wiele by obudzi\u0107 swe marzenie\nWiec b\u0105d\u017a gotowy na globalne ocieplenie\n\n[Zwrotka 2]\nM\u0142odo\u015b\u0107 dodaje si\u0142 aby\u015b frun\u0105\u0107 m\u00f3g\u0142 jak Ikar\nAle z up\u0142ywem dni zapa\u0142 powoli znika\nWidz\u0119 trzydziestolatk\u00f3w, kt\u00f3rzy czuj\u0105 si\u0119 staro\nDoprawdy boj\u0119 si\u0119 my\u015ble\u0107 co oni wymy\u015bl\u0105 za rok\nJu\u017c teraz sta\u0142a posada, auto, dzieci i koniec\nDwa razy dziennie kursujesz pomi\u0119dzy nimi jak goniec\nA gdzie\u015b tam po zakamarkach, kt\u00f3re dawno zmursza\u0142y\nT\u0142ucze si\u0119 z dawnym impetem \u017c\u0105dza przygody i chwa\u0142y\nJa my\u015bl\u0119, \u017ce mo\u017cliwo\u015bci, kt\u00f3re mamy teraz\nPor\u00f3wnywane do dawnych s\u0105 jak tysi\u0105ce do zera\nI przez to marnotrawienie ich to podw\u00f3jna zbrodnia\nInni czekaj\u0105 latami na to, czym ty \u017cyjesz co dnia\nPami\u0119taj, masz mas\u0119 czasu jeszcze aby spasowa\u0107\nPowiedzie\u0107, \u017ce ci si\u0119 nie chce i zacz\u0105\u0107 wprost wegetowa\u0107\nNa razie inwestuj w w\u0142asne wn\u0119trze zamiast lod\u00f3wki\nPrzecie\u017c na wiele sposob\u00f3w mo\u017cna zdobywa\u0107 z\u0142ot\u00f3wki\nBo dzisiaj jest ju\u017c inaczej i zmienia si\u0119 klimat\nI nic ju\u017c go nie zatrzyma, nie ma si\u0119 nawet co z\u017cyma\u0107\nW istocie, najwy\u017cszy czas aby przerwa\u0107 to skostnienie\nWi\u0119c otw\u00f3rz oczy, to jest globalne ocieplenie\n\n[Tekst - Rap Genius Polska]", "image": "https://images.genius.com/0f5115f6ff3e23e79ad5edea89da90dd.410x410x1.jpg"}], "artist": "Abradab"}