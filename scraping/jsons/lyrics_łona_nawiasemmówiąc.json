{"songs": [{"title": "Nawiasem m\u00f3wi\u0105c", "album": "Nawiasem m\u00f3wi\u0105c", "year": "2016-04-22", "lyrics": "[Zwrotka 1]\nTo kr\u00f3tka rzecz, wi\u0119c, by j\u0105 kto w og\u00f3le obejrza\u0142\nWstawi\u0119 j\u0105 w jaki\u015b niebrzydki pejza\u017c:\n\u015arodek Gruzji, zapad\u0142a wie\u015b\nI, cho\u0107 kraina tak \u0142adna, od Kaina dla Abla ta pie\u015b\u0144\n\nG\u0142usza taka, \u017ce s\u0142owa gin\u0105\nJa czekam na busa, obok \u017cona. Moja sk\u0105din\u0105d\nSami jak dot\u0105d. Ju\u017c nie sami, bo doku\u015btyka\u0142 oto\nGruzin, i to niem\u0142ody Gruzin. Osiem dych na oko\n\nI po gruzi\u0144sku do nas; bada teren\nI widzi, \u017ce my rozumiemy mniej ni\u017c niewiele\nWi\u0119c mo\u017ce rosyjski, bo akurat w\u0142ada\nAle my z  polskiej szko\u0142y, gdzie Nu, pogodi znaczy nie pogadasz\n\nOn chwyta rozmiar b\u0142\u0119du\nBo w ko\u0144cu milknie w pe\u0142nym u\u015bmiechu wszystkich trojga z\u0119b\u00f3w\nI si\u0119ga po trzeci j\u0119zyk spo\u015br\u00f3d trzech mu znanych:\nWyci\u0105ga szlugi i cz\u0119stuje. My nie odmawiamy\n\nAura jest letnia. Ca\u0142\u0105 rzecz ukonkretnia\nTo, \u017ce za najbli\u017csz\u0105 g\u00f3r\u0105 Osetia\nI akurat w tej g\u00f3ry cieniu d\u0142ugim\nTrzy osoby stoj\u0105 i milcz\u0105. No i naturalnie pal\u0105 szlugi\n\nBez tych s\u0142\u00f3w, co si\u0119 tak zgrywaj\u0105 z t\u0142em\nBez zb\u0119dnych gest\u00f3w, mo\u017ce troch\u0119 kiwania \u0142bem\nBez pyta\u0144, co by mog\u0142y sens p\u0142oszy\u0107\nPorozumienie na trzy papierosy\n\n[Refren]\nPatrz\u0119 w ty\u0142, \u017cenuj\u0105co bezradny\nZ mniejszym kaszlem i ze zdrowiem mniej podupad\u0142ym\nI z perspektyw\u0105 na nieco mniej obaw\nI to w porz\u0105dku nawet. Tylko tych rozm\u00f3w szkoda\n\n[Zwrotka 2]\nCzuj\u0119, \u017ce bez tej formy tre\u015b\u0107 ja trac\u0119\nCierpi\u0119; ale pr\u00f3buj\u0119 to znie\u015b\u0107 jak facet\nKawa bez papierosa? Jako\u015b si\u0119 zmuszam\nChocia\u017c znikn\u0105\u0142 ca\u0142y smak, ca\u0142y sens oraz p\u00f3\u0142 Jarmuscha\n\nJak tu bra\u0107 w cudzys\u0142\u00f3w\nGdy zgas\u0142 mi ostatni absurd na planecie realist\u00f3w\nI nie daje wra\u017ce\u0144, to co mia\u0142o smak\nBo gazety g\u0142upsze i pejza\u017ce ju\u017c nie porywaj\u0105 tak\n\nWyp\u0142owia\u0142 \u015bwiat, kt\u00f3ry mnie wychowa\u0142\nI to od biedy jeszcze da si\u0119 prze\u017cy\u0107; to jest wszystko drobiazg\nTego si\u0119 mo\u017cna pozby\u0107 bez trudu\nAle tak cholernie \u017cal tych rozm\u00f3w przy szlugu\n\nTych dialog\u00f3w, bez gonitwy niezdrowej\nCo tym przedziwnym sposobem, mog\u0105 si\u0119 bez s\u0142\u00f3w obej\u015b\u0107\nI tych zda\u0144 bez patosu, bez hase\u0142\nCo najlepiej brzmi\u0105 gdy m\u00f3wisz je nawiasem\n\n[Refren]\nPatrz\u0119 w ty\u0142, \u017cenuj\u0105co bezradny\nZ mniejszym kaszlem i ze zdrowiem mniej podupad\u0142ym\nI z perspektyw\u0105 na nieco mniej obaw\nI to w porz\u0105dku nawet. Tylko tych rozm\u00f3w szkoda\n[Tekst i adnotacje na Rap Genius Polska]", "image": "https://images.genius.com/d7435a8df3d626ce4da8ff6171e76709.1000x1000x1.png"}], "artist": "\u0141ona"}