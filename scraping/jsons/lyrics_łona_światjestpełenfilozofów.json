{"songs": [{"title": "\u015awiat jest pe\u0142en filozof\u00f3w", "album": "Insert EP", "year": null, "lyrics": "[Verse 1: \u0141ona]\nSprawd\u017a, to jest pi\u0119kny wiecz\u00f3r, zima w mie\u015bcie\nGdzie tak \u0142atwo jest si\u0119 natkn\u0105\u0107 na pielgrzyma\nCzy na nas, bo w czynach jasno\u015b\u0107\nA my zagrali\u015bmy koncert i ruszamy wreszcie na \u015br\u00f3dmie\u015bcie\nW oddali wida\u0107 klasztor, sk\u0142onni\nJeste\u015bmy jednak bardziej ku jakiej\u015b gastronomii\nBo g\u0142\u00f3d nas p\u0119dzi na czczo\nMy bladzi jak p\u0142\u00f3tna, bo nie wida\u0107 \u017carcia nawet obiektywnie patrz\u0105c\nPytamy ludzi, czy jest wiadome im\nGdzie mo\u017cna co\u015b zje\u015b\u0107 albo chocia\u017c w kt\u00f3r\u0105 stron\u0119 i\u015b\u0107\nPierwszy tubylec chce pom\u00f3c, ma ambicje\nLecz nic z tego, bo promile mu niwecz\u0105 dykcj\u0119\nReszta chyba jakie\u015b miejsce zna, bo\nWszyscy m\u00f3wi\u0105 id\u017acie prosto i skr\u0119cie w prawo\nIdziemy tam i, \u017ce si\u0119 tak wyra\u017c\u0119, \"do diaska\"\nBo o \"ja pierdol\u0119\" trudno, kiedy to, co widz\u0119 mnie przerasta\nI wierz\u0119 z trudem. To wszystko stoi\nJedna ko\u0142o drugiej, jakie\u015b siedem budek typu Bistro\nGranicz\u0105ca z absurdem jednorodno\u015b\u0107:\nFrytki, hamburger, zapiekanka, hot-dog\n\u00c0 propos frytek: kpisz z nich? Nie kpij. Kl\u0119kaj!\nTutaj frytka to prawdziwa bro\u0144 w krwawej wojnie o klienta\nKt\u00f3rej \u017co\u0142nierzom dumping przyrzek\u0142 przepa\u015b\u0107\nBo frytki stoj\u0105 tutaj grubo ni\u017cej zeta\nNawet troszk\u0119 wi\u0119cej. Wyr\u017cn\u0105 si\u0119, wy\u015ble im przez poczt\u0119 wie\u0144ce\nAle zaraz, jedna z budek zdaje si\u0119 by\u0107 odszczepie\u0144cem\nPrzecieram oczy ze zdziwienia\nAle na pewno widz\u0119 napis kt\u00f3ry g\u0142osi - frytek nie ma\nPytam: \"Czemu nie ma, co to za sztuczka?!\"\nBabka patrzy na mnie jak filozof na ucznia\nI odpowiada r\u00f3wnie filozoficznym zdaniem:\n\"Nie mo\u017cna mie\u0107 wszystkiego, drogi Panie\"\n\n[Break]\n\n[Verse 2: Smarki]\nTo by\u0142 pi\u0119kny wiecz\u00f3r, cho\u0107 nie pami\u0119tam okazji\nI w og\u00f3le ma\u0142o pami\u0119tam i tego pi\u0119kna w wyobra\u017ani szukam\nWiem, \u017ce by\u0142a ze mn\u0105 ziomk\u00f3w trupa\nW lokalu, gdzie dziewczyny chc\u0105 pier\u015bcionk\u00f3w z Kruka\nDJ gra z iPoda, bo to \"DJ Jem Pigu\u0142y\"\nA go\u015bcie napinaj\u0105 musku\u0142y, kiedy lec\u0105 \"Kaniku\u0142y\"\nS\u0142ysz\u0119: \"nie musimy tu by\u0107, s\u0105 przecie\u017c inne kluby\"\nWi\u0119c poszli\u015bmy, staj\u0105c na krzy\u017c\u00f3wce ulic\nTu stali pijani, siebie pytali, \u017ce dok\u0105d i\u015b\u0107 mamy\nStali pijani, dywagowali, by\u0142 problem z kierunkami\nI w sumie to chcia\u0142em im pom\u00f3c rozkmini\u0107 zagadk\u0119\nAle mia\u0142em tyle my\u015bli, ile metro ma linii w Wawce\nTak\u017ce ola\u0142em frakcj\u0119 czy i\u015b\u0107 na prawo, czy lewo\nBo w g\u0142owie mia\u0142em jedno - kt\u00f3r\u0119dy za potrzeb\u0105\nDrogie panie, przepraszam, \u017ce tak prosto z mostu\nTo nie eleganckie, chcia\u0142o mi si\u0119 la\u0107 po prostu\nWypatrzy\u0142em obok kiosku miejsc\u00f3wk\u0119 na ten post\u00f3j\nMy\u015bl\u0119: aha, kroi si\u0119 podw\u00f3rkowy oldschool\nW zwi\u0105zku z czym oderwa\u0142em si\u0119 od stada ziom\u00f3w\nI wbi\u0142em si\u0119 szybciorem za ten kiosk na rogu. Wtedy\n(WOOP! WOOP!) to nadjecha\u0142 radiow\u00f3z\n(WOOP! WOOP!) Po oczach \u015bwieci\u0142 jego kogut\nCzy ja jestem jakim\u015b niedorozwini\u0119tym bucem?\nCzemu stoj\u0119 tu? W lokalu by\u0142 pi\u0119kny WC\nWtedy sobie pomy\u015bla\u0142em, \u017ce odwr\u00f3c\u0119 ich uwag\u0119\nJe\u015bli si\u0119gn\u0119 po telefon i nim zrobi\u0119 sztuczek par\u0119\nS\u0142ysz\u0119: \"Prosz\u0119 podej\u015b\u0107. W co pan tu sobie gra?\n- \"Do dziewczyny dzwoni\u0119\" - \u015bwiec\u0105c mu telefonem w twarz -\n\"Koledzy s\u0105 za g\u0142o\u015bno, pan wie jakie s\u0105 fruzie.\"\nI albo nie wiedzia\u0142, albo tekst go nie urzek\u0142\nD\u0142u\u017cej ju\u017c mnie nie pyta\u0142, wzi\u0105\u0142 tylko m\u00f3j plastik\nWsiad\u0142 do wozu, a mnie te przemy\u015blenia nasz\u0142y\nPi\u0119\u0107 dych po\u017cegna portfel, przywita je fiskus\nCo\u015b mi m\u00f3wi\u0142o, \u017ce ju\u017c nie popij\u0119 w tym odcinku\nI tak sta\u0142em bez s\u0142owa, do tego pe\u0142en stresu\nBo w wyniku rwetesu, nawet nie zacz\u0105\u0142em biznes\u00f3w\nNie mieli co robi\u0107, tylko mnie tropi\u0107 w nocy\nI podawa\u0107 m\u00f3j opis przez to ich walkie-talkie\nBez kitu, nas\u0142uchiwali tych smerfnych hit\u00f3w\nGrubo p\u00f3\u0142 godziny, gdy zdycha\u0142em na chodniku\nBy\u0142em jak: \"Dawaj mandat, zaraz p\u0119kn\u0119 jak balon\"\nW ko\u0144cu wyszed\u0142 i m\u00f3wi mi, ten dow\u00f3d oddaj\u0105c\n\u017be wszystko gra, to twarde prawo ale prawo\nBy\u0142em jak: Wow, brawo! \"Dobranoc, panie w\u0142adzo\"\n\n[Hook]\nMijam ich, jestem \u015bwiadkiem naocznym\nJak nie Hegel w windzie, to Platon w nocnym\nKant wiezie mnie taks\u00f3wk\u0105, Nietzsche mieszka w ka\u017cdym bloku\n\u015awiat jest pe\u0142en filozof\u00f3w\nMijam ich, jestem \u015bwiadkiem naocznym\nJak nie Hegel w windzie, to Platon w nocnym\nKant wiezie mnie taks\u00f3wk\u0105, Nietzsche mieszka w ka\u017cdym bloku\n\u015awiat jest pe\u0142en filozof\u00f3w\nMijam ich, jestem \u015bwiadkiem naocznym\nJak nie Hegel w windzie, to Platon w nocnym\nKant wiezie mnie taks\u00f3wk\u0105, Nietzsche mieszka w ka\u017cdym bloku\n\u015awiat jest pe\u0142en filozof\u00f3w\nMijam ich, jestem \u015bwiadkiem naocznym\nJak nie Hegel w windzie, to Platon w nocnym\nKant wiezie mnie taks\u00f3wk\u0105, Nietzsche mieszka w ka\u017cdym bloku\n\u015awiat jest pe\u0142en filozof\u00f3w", "image": "https://images.genius.com/f86556ed4f051159eb1bb85ffb62e443.300x300x1.jpg"}], "artist": "\u0141ona"}