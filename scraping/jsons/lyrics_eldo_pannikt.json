{"songs": [{"title": "Pan nikt", "album": "Psi", "year": "2016-12-09", "lyrics": "[Intro]\nB\u0105d\u017a odwa\u017cny, gdy rozum zawodzi, b\u0105d\u017a odwa\u017cny\nW ostatecznym rachunku jedynie to si\u0119 liczy\nA gniew Tw\u00f3j bezsilny niech b\u0119dzie jak morze\nIlekro\u0107 us\u0142yszysz g\u0142os poni\u017conych i bitych\n\n[Zwrotka 1]\nNie wie co i kiedy posz\u0142o \u017ale\nNaprawd\u0119 nie umie wskaza\u0107 momentu\nCzy \u017cyje czy nie - nikt nie widzi, bo nie zwraca uwagi\nChocia\u017c czasem robi du\u017co zam\u0119tu\nChce Twoich emocji, one s\u0105 w stanie go nakarmi\u0107\nDni s\u0105 marne, kiedy ka\u017cesz mu tak d\u0142ugo po\u015bci\u0107\nChce Twoich my\u015bli, przenosi\u0107 si\u0119 w inny wszech\u015bwiat\nI dlatego to tak boli, bo straci\u0142 dost\u0119p do pi\u0119kna\nWinda do piek\u0142a prosto w d\u00f3\u0142; sto pi\u0119ter\n\u015amieje si\u0119, nie cierpi, bo nie jest m\u0142ody ju\u017c Werter\nL'arte eviva, wraca na parter, od\u017cywa\nNie paktuje z demonami, to nic nigdy nie jest warte; kosztem s\u0142o\u0144ca\nWie, \u017ce ostatnie, co straci to nadzieja. Kto\u015b powiedzia\u0142: walcz do ko\u0144ca!\nM\u00f3wisz? Dobra, uwierzy\u0142, trzyma Ci\u0119 za s\u0142owo\nProsz\u0119 nigdy go nie zawied\u017a, kiedy ten ci\u0119\u017car chcesz nie\u015b\u0107 grupowo - nie\u015bcie\nJak widzisz, z teorii ma doktorat na pi\u0105tk\u0119\nOg\u00f3lnie we wszystkim jest najlepszy\nWymieni\u0142 rozs\u0105dek na emocje\nI co z tego ma? Niewidoczny, niemy, zawsze nieobecny\n\n[Refren x2]\nChocia\u017c chodzi po ulicach to nikt go nie widzi\nNiepotrzebny nikomu, m\u00f3g\u0142by r\u00f3wnie dobrze znikn\u0105\u0107\nBo je\u015bli \u017cyje tu, i tak tylko z pozoru\nI cierpliwie czeka, a\u017c kiedy\u015b zako\u0144czy si\u0119 to wszystko\n\n[Zwrotka 2.]\nNie ma wolno\u015bci, jego my\u015bli \u017cyj\u0105 dawn\u0105 chwa\u0142\u0105\nNie ma pokory, czysty egoizm, nawet sukces to za ma\u0142o\nTrudno mu pisa\u0107, kiedy zamiast pi\u00f3ra w d\u0142oni ma dynamit\nCi\u0119\u017cko mu bieg, dobre ma buty, lecz bez gruntu pod stopami\nWi\u0119c poniewiera si\u0119 nocami po mie\u015bcie\nZwiedza ukochane miejsca, zbiera my\u015bli w kolekcje\nNie wie gdzie, na swojej drodze zgubi\u0142 gdzie\u015b nadziej\u0119\nMo\u017ce gdzie\u015b znajdzie, ma taki plan, lecz z plan\u00f3w B\u00f3g zawsze si\u0119 \u015bmieje\nPozwoli\u0142 sobie, by \u017cy\u0107 w niewoli wspomnie\u0144\n\u017bycie przep\u0142yn\u0119\u0142o niezauwa\u017cone tu spokojnie\nBudzi si\u0119 (no za p\u00f3\u017ano), odzyska\u0142 wiar\u0119 (w to na pr\u00f3\u017cno)\nSam idzie przez Sahar\u0119 z marzeniem, by tylko usn\u0105\u0107\nKolejne godziny, sen zn\u00f3w nie chce si\u0119 zjawi\u0107\nBez si\u0142y, wychodzi sam na samotne ulice Warszawy\nSam na sam z my\u015blami, podni\u00f3s\u0142 kiepa prosto z chodnika\nNie mia\u0142 e-fajki, nie by\u0142o obiadu. Dobrze, \u017ce jest muzyka\n\n[Refren x2]\nChocia\u017c chodzi po ulicach to nikt go nie widzi\nNiepotrzebny nikomu, m\u00f3g\u0142by r\u00f3wnie dobrze znikn\u0105\u0107\nBo je\u015bli \u017cyje tu, i tak tylko z pozoru\nI cierpliwie czeka, a\u017c kiedy\u015b zako\u0144czy si\u0119 to wszystko\n\n[Tekst i adnotacje na Rap Genius Polska]", "image": "https://images.genius.com/483d522e830a6a76b202071a14a84af2.676x700x1.jpg"}], "artist": "Eldo"}