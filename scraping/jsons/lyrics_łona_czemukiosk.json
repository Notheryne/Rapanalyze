{"songs": [{"title": "Czemu Kiosk?", "album": "Absurd i nonsens!", "year": "2007-01-01", "lyrics": "[Zwrotka 1]\nCzemu wyjeba\u0142o ten kiosk?\nPrzecie\u017c jeszcze wczoraj sta\u0142o tu to\nKurwa, jakby mi by\u0142o ma\u0142o tych trosk\nKaza\u0142o mi co\u015b i\u015b\u0107 t\u0119dy, bo t\u0119dy szybciej\nA m\u00f3j kiosk znikn\u0105\u0142, jak rozum po p\u00f3\u0142 litrze\nAlbo kilku\nWidz\u0119 tubylc\u00f3w wi\u0119c podchodz\u0119 i pytam wprost\nGdzie jest ten kiosk, co by\u0142 tu kiosk\nCom lubi\u0142 nie raz go za klas\u0119\nSk\u0105d szlugi teraz wzi\u0105\u0107, sk\u0105d pras\u0119\nTo cios w nerk\u0119, wezwijcie erk\u0119\nBo stoj\u0119 tu i cierpi\u0119, jak m\u0142ody Werter\nMam weltschmerz, bo w te pieprzone tarabany bij\u0105c\nCzwarta RP zawin\u0119\u0142a m\u00f3j ki-osk\nA ludzie stoj\u0105 i mniej wi\u0119cej po\u0142owa\nNarzeka ten kiosk nam si\u0119 i tak nie podoba\u0142\nBo wie pan porz\u0105dek ma by\u0107, bynajmniej u nas\nA nie go\u0142e baby czy \u017cydokomuna, to pewniak\n\u017be b\u0119dzie spok\u00f3j skoro szlag trafi\u0142 ten chlewniak\nI te lumpenliberalne media\nZreszt\u0105 nie martw si\u0119 pan nie machaj g\u0142ow\u0105 jak przyg\u0142up\nNasz Dziennik mo\u017cna dosta\u0107 obok w Lidlu\nS\u0142ucham i czuj\u0119, \u017ce troch\u0119 trz\u0119sie mn\u0105 nie mniej\nZachowuj\u0119 spok\u00f3j, bo oni kpi\u0105 ze mnie\nId\u017a gdzie indziej m\u00f3wi\u0119 sobie nerwy ostud\u017a\nBo nie da si\u0119 wysadzi\u0107 wszystkich kiosk\u00f3w\nCho\u0107 ostatnio by\u0142 strach przed batem\nSkoro tak si\u0119 bali, \u017ce Gretkowsk\u0105 wycinali no\u017cem do tapet\nI tylko papie\u017c i Gala i Pani Domu widnieli zza szybek\nWi\u0119c mo\u017ce jednak? nie to niemo\u017cliwe\nId\u0119 i czuj\u0119 niesmak, bo\nNie wierz\u0119 w to, co widz\u0119 tutaj te\u017c sta\u0142 kiosk\nA teraz po nim tylko go\u0142e fundamenty\nZreszt\u0105 to samo sta\u0142o si\u0119 z nast\u0119pnym i z nast\u0119pnym...\nCzuj\u0119 si\u0119 bliski zawa\u0142u\nLecz nim padn\u0119, budz\u0119 si\u0119 nagle z tego koszmaru\nI niech zgadn\u0119 widok z okna pi\u0119kny jak Pary\u017c\nOwszem kioski stoj\u0105, jak sta\u0142y\nCzuj\u0119 ulg\u0119, cho\u0107 nie mog\u0119 pozby\u0107 si\u0119 my\u015bli\n\u017be jeszcze troch\u0119 i sen si\u0119 urzeczywistni\nWtedy jednojajowy szeryfie b\u0105d\u017a pewien\nNiech zniknie jeden kiosk i ruszam na Belweder", "image": "https://images.genius.com/f3073b92f3da67e2e072a112d3e08012.600x595x1.jpg"}], "artist": "\u0141ona"}