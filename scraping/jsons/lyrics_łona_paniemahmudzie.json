{"songs": [{"title": "Panie Mahmudzie", "album": "Absurd i nonsens!", "year": "2007-01-01", "lyrics": "[Zwrotka 1]\nPanie Ahmadine\u017cad, wiem \u017ce przyjdzie to z trudem\nAle cho\u0107 na chwile jak ludzie, si\u0105d\u017amy \u017ceby w szyj\u0119 da\u0107\nStawiam w\u00f3d\u0119\nWe\u017a pan uderz ze mn\u0105 kielon czy dwa\nBo brniesz bez postoj\u00f3w, a ten kielon peron ci da\n\u015awiat w stereotypach dzi\u015b pogr\u0105\u017cony na amen\nNie wpad\u0142by na tak szata\u0144ski pomys\u0142 \u017ceby pi\u0107 z szatanem\nI te\u017c nie pali si\u0119 by pi\u0107 z nim m\u00f3j organizm\nZnam lepsze rozrywki\nDu\u017co ch\u0119tniej napi\u0142bym si\u0119 z Chatamim\nAle co robi\u0107 skoro jak wiadomo panu\nNie mam wp\u0142ywu na wyb\u00f3r prezydenta Iranu\nWi\u0119c niewa\u017cne czy to s\u0142yszysz z CD czy sk\u0105d\nJa mam tu zimne 0,7 i szk\u0142o\nWiem, \u017ce Koran broni jak esperal\nAle kielonik?\nOd kielonika nie zawali si\u0119 Teheran\nZw\u0142aszcza, \u017ce je\u015bli mam by\u0107 szczery to mo\u017ce pom\u00f3c\nPan zagl\u0105dasz do koranu rzadziej ni\u017c ja do pani domu\n\n[Refren]\nPanie Ahmadine\u017cad pijmy bo\nNa trze\u017awo masz zanadto inwazyjny ton\nNa trze\u017awo zbyt wielkie sprawy nas dziel\u0105\nWi\u0119c pij pan, oto polany kielon\n\nPanie Ahmadine\u017cad chlejmy gdy\u017c\nNa trze\u017awo masz zanadto chwiejny styl\nNa trze\u017awo zbyt wielkie sprawy nas dziel\u0105\nWi\u0119c pij pan, oto polany kielon\n\n[Zwrotka 2]\nEj Mahmudzie nie ma co si\u0119 czai\u0107\nTylko jedziesz z koksem jedziesz zdrowie lechaim\nA propos co to za pomys\u0142\n\u017beby wymazywa\u0107 z mapy moich starszych braci\nAhmadine\u017cad we\u017a si\u0119 napij\nNie pijmy za radykalizm\nWypijmy za to pokolenie Ira\u0144czyk\u00f3w kt\u00f3re ci\u0119 obali\nKibicuj\u0119 tej idei jak najg\u0142\u0119biej\nSkoro nawet Chamenei jest przy tobie go\u0142\u0119biem\nZgadzam si\u0119\nBush jest szale\u0144cem ale z drugiej strony\nTy nie wypadasz wcale lepiej, pomy\u015bl bo\nTo nie jest pogl\u0105d nazbyt sprytny mie\u0107 mu za z\u0142e\n\u017be macha brzytw\u0105 kiedy wci\u0105\u017c mu dajesz nowe brzytwy\nPrzemy\u015bl to zamiast st\u0119ka\u0107\nJa tym czasem polewam\nO ho flaszka p\u0119k\u0142a i zdaje si\u0119\n\u017be to ostatni kielon wi\u0119c nie j\u0119cz tylko wal go\nMo\u017ce wreszcie wytrze\u017awiejesz\n\n[Refren] x2\n\n[Teksty i adnotacje na Rap Genius Polska]", "image": "https://images.genius.com/f3073b92f3da67e2e072a112d3e08012.600x595x1.jpg"}], "artist": "\u0141ona"}