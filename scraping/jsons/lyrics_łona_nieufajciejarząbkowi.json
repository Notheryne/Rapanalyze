{"songs": [{"title": "Nie ufajcie Jarz\u0105bkowi", "album": "Nic Dziwnego", "year": "2001-03-03", "lyrics": "[Zwrotka 1]\nR\u00f3\u017cnimy si\u0119, co akurat nie trudno zgadn\u0105\u0107\nAle mamy jedn\u0105 wsp\u00f3ln\u0105 przypad\u0142o\u015b\u0107\nNie wa\u017cne, czy pod pr\u0105d p\u0142yniesz, czy z pr\u0105dem\nW ka\u017cdym z nas siedzi ma\u0142y Wies\u0142aw Jarz\u0105bek\nSpokojnie siedzi, ale du\u017co wcze\u015bniej skitra\u0142\nStary magnetofon firmy Unitra\nSam si\u0119 te\u017c ukrywa, by, co jaki\u015b czas, cichaczem\nPonagrywa\u0107 swoje marne hymny na cze\u015b\u0107\n\u017ba\u0142osne pie\u015bni oraz \u017cenuj\u0105ce peany\nI najgorsze, \u017ce to wszystko o nas samych\nA my s\u0142uchamy i, ch\u0142on\u0105c to jak g\u0105bka\nNie wiemy nawet o istnieniu Jarz\u0105bka\nSt\u0105d ta ca\u0142a heca i do nieporozumie\u0144 pretekst\nZgadza si\u0119 adresat, lecz nadawca nie ten\nWcale nie trudno w tak\u0105 paranoj\u0119 popa\u015b\u0107\nBo Jarz\u0105bek ma niezwykle ujmuj\u0105cy wokal\nWi\u0119c gdy zdaje si\u0119, \u017ce ca\u0142y \u015bwiat pochlebstwa nam przes\u0142a\u0142\nNie \u0142ud\u017amy si\u0119, to tylko nasz prywatny Wies\u0142aw\n\n[Refren]\nNie ufajcie Jarz\u0105bkowi (x4)\n\n[Zwrotka 2]\nGdy p\u0142ynie pochwa\u0142 lista o nas i przy nas\nMy tracimy dystans i pierdoli nam si\u0119 w \u0142epetynach\nPrzekonani o tym, \u017ce w tym tkwi prawda\nOdtwarzamy to, co Jarz\u0105bek wcze\u015bniej nagra\u0142\nZreszt\u0105, trudno gani\u0107 go za koniunkturalizm\nBo im gorzej z nami, tym on gorliwiej nas chwali\nA z kolei, w razie niepowodze\u0144 got\u00f3w wie\u015bci przynie\u015b\u0107\nO tym, kto na drodze pouk\u0142ada\u0142 nam \u015bwinie\nI na szczyt genetyki nasz Jarz\u0105bek si\u0119 wspina\nCzyni\u0105c tak, \u017ce z wieprzowiny robi si\u0119 wo\u0142owina\nOn nigdy nie straci rozs\u0105dku\nI nawet je\u015bli oko wypadnie temu Jarz\u0105bku\nPope\u0142niamy b\u0142\u0105d tu my\u015bl\u0105c, \u017ce zamilknie\nOn dalej b\u0119dzie nam dowodzi\u0142 kto dla nas jest wilkiem\nA gdy kiepski i pochmurny dzie\u0144 jest\nNasz Shakespeare u\u0142o\u017cy nam wiersz na pocieszenie\nDoda melodi\u0119, po czym za\u015bpiewa to wszystko jak s\u0142owik\nW ka\u017cdym razie, nie ufajcie Jarz\u0105bkowi\n(- kurde...\n- no?\n- wariat...\n- no, s\u0142ucham\n- ten, ten Jarz\u0105bek, to nie by\u0142 przypadkiem Wac\u0142aw?\n- o kurwa...)\n\nRefren:\nNie ufajcie Jarz\u0105bkowi (x4)", "image": "https://s3.amazonaws.com/rapgenius/lonanicdziwnego.jpg"}], "artist": "\u0141ona"}