{"songs": [{"title": "A dok\u0105d to?", "album": "Nic Dziwnego", "year": null, "lyrics": "[Zwrotka 1]\nJecha\u0142em w\u015br\u00f3d innych, jak w ka\u017cdy inny, tak i w ten dzie\u0144\nAutobusem o kolorystyce prostej - jeno biel i czerwie\u0144\nStary Ikarus z d\u0142ugoletni\u0105 histori\u0105\nZ oknami, w kt\u00f3rych brak szyb kto\u015b zamaskowa\u0142 foli\u0105\nMiejsc sze\u015b\u0107dziesi\u0105t dziewi\u0119\u0107, pasa\u017cer\u00f3w trzystu dwunastu\nDoprawdy nie wiem jakim cudem taki t\u0142um wlaz\u0142 tu\nJa grzecznie, w \u015brodku tej zbieraniny chorej\nSta\u0142em i kurczowo trzyma\u0142em si\u0119 za por\u0119cz\nPrzez okno by\u0142o wida\u0107, cho\u0107 brud widok nieco przy\u0107mi\u0142\nDziesi\u0119\u0107 innych autobus\u00f3w o podobnej kondycji\nCho\u0107 nadwozia w innych kolorach\nTo na tych bezdro\u017cach ko\u0142a skrz\u0119tnie\nToczy\u0142y si\u0119 wszystkim w r\u00f3wnym tempie\nA co gorsza, mo\u017cna g\u0142ow\u0105 w mur bi\u0107\nAle to r\u00f3wne tempo, by\u0142o tempem \u017c\u00f3\u0142wim\nPasa\u017cer\u00f3w wkurwi\u0142 najwidoczniej taki po\u015bpiech\nBo najodwa\u017cniejszy z nich do kierowcy podszed\u0142 bli\u017cej\n\"Panie, pasa\u017cerowie chc\u0105 wiedzie\u0107 co jest grane\n\u017be tak powolutku Pan jedziesz, wiesz Pan\nJa jeszcze po dobroci, ale zaraz b\u0119dzie tu \"Ogniem i mieczem\"\nWi\u0119c, co si\u0119 Pan tak strasznie wleczesz?\nKierowca nie spodziewa\u0142 si\u0119 takich odwiedzin\nLecz po d\u0142u\u017cszym milczeniu raczy\u0142 udzieli\u0107 odpowiedzi\nKt\u00f3r\u0105 przytocz\u0119 w drugiej zwrotce, bo przedtem\nCa\u0142y autobus \u015bpiewa\u0142 refren\n\n[Refren]\nNie pami\u0119ta nikt dok\u0105d, ale pasa\u017cer\u00f3w og\u00f3\u0142\nChcia\u0142by, \u017ceby szybciej jecha\u0142 ten autobus\nCho\u0107, \u017ceby zwolnic niekt\u00f3rzy maj\u0105 pokus\u0119\nA wszyscy jedziemy tym samym autobusem\n\n[Zwrotka 2]\n\"Panie pasa\u017cer wiem, \u017ce osi\u0105gi mamy ma\u0142o ambitne\nAle ja tym rz\u0119chem tu wi\u0119cej nie wytn\u0119\"\nPytaj\u0105cy posmutnia\u0142, lecz o\u017cywi\u0142 si\u0119 kierowca\n\"Ale, ale, s\u0142uchaj Panie kochany jest opcja\nPo pokonaniu kilometr\u00f3w paru jest parking\nA tam pi\u0119tna\u015bcie zajebistych autokar\u00f3w\nWszystko na niebiesko w bia\u0142e gwiazdki\"\n\"Ale gdzie ta opcja?\" \"Jak to gdzie? Do\u0142\u0105czymy do tej pi\u0119tnastki\nOni tam maj\u0105 warsztat, pe\u0142en sprz\u0119t\u00f3w wszelkich\nPrzejrz\u0105 silnik, naprawi\u0105 hamulce, wymieni\u0105 uszczelki\nPanie pasa\u017cer, id\u017a Pan innym to powiedzie\u0107\n\u017be wymieni\u0105 szyby i zrobi\u0105 renowacj\u0119 siedze\u0144\"\nWie\u015b\u0107 posz\u0142a w ludzi i sta\u0142a si\u0119 pi\u0119kna rzecz tu\nBo propozycj\u0119 napraw popar\u0142a wi\u0119kszo\u015b\u0107, lecz w\u015br\u00f3d\nOg\u00f3lnej aprobaty, uwag\u0119 moj\u0105 przyku\u0142\nJ\u0119k wydawany przez kolektyw sceptyk\u00f3w\nNajpierw cicho, p\u00f3\u017aniej coraz g\u0142o\u015bniej, \u017ceby potem\nPrzerodzi\u0107 si\u0119 w zorganizowany protest\n\"Z tymi siedzeniami to\u015b Pan za daleko zaszed\u0142\nCo z tego, \u017ce s\u0105 brudne, wa\u017cne \u017ce s\u0105 nasze\nTo jest nasz silnik, to s\u0105 nasze ko\u0142a\nJecha\u0107 szybciej? Tak, ale nie na obcych podzespo\u0142ach\"\nI rozgorza\u0142 sp\u00f3r mi\u0119dzy gotowymi do wsp\u00f3\u0142pracy\nA tymi, kt\u00f3rzy wol\u0105 suwerennie si\u0119 \u015blimaczy\u0107\nI k\u0142\u00f3c\u0105 si\u0119, zamiast i\u015b\u0107 ku porozumieniom\nA tu naprawd\u0119 najwy\u017cszy czas na remont\n\n[Refren]\nNie pami\u0119ta nikt dok\u0105d, ale pasa\u017cer\u00f3w og\u00f3\u0142\nChcia\u0142by, \u017ceby szybciej jecha\u0142 ten autobus\nCho\u0107, \u017ceby zwolnic niekt\u00f3rzy maj\u0105 pokus\u0119\nA wszyscy jedziemy tym samym autobusem", "image": "https://s3.amazonaws.com/rapgenius/lonanicdziwnego.jpg"}], "artist": "\u0141ona"}