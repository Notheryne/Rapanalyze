{"songs": [{"title": "Droga winnych", "album": "Chi", "year": "2014-05-28", "lyrics": "Czas zabiera nam marzenia szybciej ni\u017c nam si\u0119 wydaje\nNie pozmieniasz, zostaje grzeba\u0107 we wspomnieniach\nI wtedy cho\u0107 na chwil\u0119 czas staje i staje ziemia\nTak na moment wierzysz znowu w \u015bwiat z bajek i doceniasz\nMomenty - te ze starych fotografii\nSkrawki chwil masz, reszta poparzy\u0142a \u0142apy\nA duchy z szafy zn\u00f3w harcuj\u0105\nI boisz si\u0119, \u017ce wyjd\u0105 na powierzchni\u0119 i spok\u00f3j Tw\u00f3j popsuj\u0105\nPozby\u0107 si\u0119 z\u0142udze\u0144, tak my\u015bl\u0119, \u017ce dam rad\u0119\nI znowu przegrywam a pami\u0119\u0107 to niechciany spadek\nGrzebiesz w poszukiwaniu \u015blad\u00f3w spokoju\nRuszasz do boju i w walce gubisz sam siebie\nDni - za szybko pokrywa je kurzu warstwa\nA noce zbyt szybko znikaj\u0105 na widok poranka\nZ\u0142odziej co nawet teraz czyni wspomnieniami\nZostawiam \"wczoraj\", wa\u017cne tylko to co jest przed nami\n\nOp\u0119tani niewolnicy podporz\u0105dkowani miarom\nZmierzyli si\u0119 ze \u015bwiatem, nadzieje p\u0119k\u0142y jak balon\nOtrze\u017awienie, mia\u0142y by\u0107 tak pi\u0119knie, c\u00f3\u017c mia\u0142o\n\u015awiadomo\u015b\u0107, do\u015bwiadczenie, wszystko na nic si\u0119 zda\u0142o\nTak bywa, powie ten co przywyk\u0142 przegrywa\u0107\nJa postawi\u0119 wszystko, ta karczma Rzym si\u0119 nazywa\nKatusze, pod\u017cyruj\u0119 krwi\u0105 co potrzeba\nPtaki musz\u0105 lata\u0107, wygrywa\u0107, \u0142apa\u0107 w lot pokus\u0119\nOgraniczenia cz\u0142owiek sam konstruuje\nPotem zmienia, relatywizuje, dopasowuje\nUzasadnia kolejny konstrukt, by trzyma\u0107 w ryzach\nI zatrzyma\u0107 utkany z marze\u0144 Tw\u00f3j lataj\u0105cy dywan\nKiedy\u015b zak\u0142ada\u0142em sta\u0142o si\u0119 inaczej\nMy\u015bla\u0142em \"to\" i \"to\", a dzi\u015b inaczej na to patrz\u0119\nChcia\u0142em by\u0107 kim si\u0119 sta\u0142em\nCzy jeszcze czego\u015b chc\u0119?\nJe\u015bli nie, to kiedy marzy\u0107 przesta\u0142em?\n\nLubimy si\u0119 t\u0142umaczy\u0107: \"To nie my, to warunki\"\n\u015alepi na powody, narzekamy na skutki\nCa\u0142y \u015bwiat jest winny, to my zawsze \u015bwi\u0119ci\nW blasku i aureoli do krzy\u017ca przypi\u0119ci\nCo\u015b zabi\u0142o nasze sny, najcz\u0119sciej my sami\nZe strachu zadusili\u015bmy je konwencjami\nI wypieramy nasz udzia\u0142, ze wstydu zak\u0142opotani\nOdpychamy winy, to nie ja, to ten z ty\u0142u\nWieczny \"on\", co niszczy nasze ambicje\nTo on nas nakr\u0119ca i buduje nasze fikcje\nJak \u0142atwo tak si\u0119 \u017cyje, masz ofiar\u0119\nWinny, nieznany sprawca zgasi\u0142 twoj\u0105 wiar\u0119\nJak wygodnie nie mie\u0107 odwagi, mie\u0107 wym\u00f3wki\nTysi\u0105c wyt\u0142umacze\u0144 na to jak p\u0142acisz rachunki\nWiesz, wsp\u00f3\u0142czuj\u0119 tak mie\u0107, \u017cy\u0107 w kokonie\nPatrze\u0107 na \u015bwiat zza szyby, siedz\u0105c w salonie\n[Tekst - Rap Genius Polska]", "image": "https://images.genius.com/40f956cb7b2fe1cabe03005755474b4d.803x800x1.jpg"}], "artist": "Eldo"}