{"songs": [{"title": "Szosa E7", "album": null, "year": "2016-06-21", "lyrics": "[Refren]\nCzerwony Radom, pami\u0119tam, siny\nJak zbite pa\u0142k\u0105 ludzkie plecy\nSzos\u0119 E7, na dworcach gliny\nJakie\u015b pieni\u0105dze, jakie\u015b adresy\n\n[Zwrotka 1]\nCzerwiec nas zasta\u0142 z dala od miasta\nJesieni\u0105 Konrad ju\u017c na nas czeka\u0142\nPierwsze pieni\u0105dze wreszcie zebrano\nPojechali\u015bmy, kto\u015b musia\u0142 jecha\u0107\nNapraw\u0119 trzeba by\u0142o co\u015b zrobi\u0107\nNaprawd\u0119 gliny by\u0142y na dworcach\nI st\u0105d to ca\u0142e nasze je\u017cd\u017cenie\nSzos\u0105 E7, dziwny autostop\nSto kilometr\u00f3w, to niedaleko\nKa\u017cdy si\u0119 w ko\u0144cu jako\u015b pociesza\u0142\nLogicznie bior\u0105c, m\u00f3g\u0142 kto\u015b im spali\u0107\nMiejski komitet w miasteczku Cieszyn\nKuba je\u017adzi\u0142a g\u0142\u00f3wnie w soboty\nWraca\u0142a stamt\u0105d, jakby z daleka\nDobrze pami\u0119tam te jej powroty\nKa\u017cdy z nas wola\u0142 je\u017adzi\u0107, ni\u017c czeka\u0107\nTa moja \u017cona jest taka drobna\nCzasem a\u017c ca\u0142kiem trudno uwierzy\u0107\n\u017be przesiedzia\u0142a w wi\u0119zieniu d\u0142u\u017cej\nNi\u017c ta wariatka Angela Davis\nSzosa E7, znajoma szosa\nJak na gitarze, akord E7\nD\u0142ugie wieczory wyczekiwania\nKuba wraca\u0142a ze \u015bwie\u017cym chlebem\nTo by\u0142 jej taki prywatny pomys\u0142\nKiedy my\u015bla\u0142a, \u017ce za ni\u0105 id\u0105\nStan\u0119\u0142a w zwyk\u0142ej kolejce w sklepie\nGdy wysz\u0142a z siatk\u0105 tajniak ju\u017c sp\u0142yn\u0105\u0142\nA tak naprawd\u0119 lubi\u0142em tylko\nZ tego Radomia po prostu wraca\u0107\nZm\u0119czony z lewej profil kierowcy\nNoc na E7 i woz\u00f3w \u015bwiat\u0142a\n\n[Refren x3]\nCzerwony Radom, pami\u0119tam, siny\nJak zbite pa\u0142k\u0105 ludzkie plecy\nSzos\u0119 E7, na dworcach gliny\nJakie\u015b pieni\u0105dze, jakie\u015b adresy\n\n[Bridge]\n25 czerwca w siedemdziesi\u0105tym sz\u00f3stym, moja mama sz\u0142a z w\u00f3zkiem, tam by\u0142a moja roczna siostra, przez centrum miasta, jak najbezpieczniej do domu. W tym czasie Kelus, kt\u00f3ry ma tyle lat, co ja teraz, te\u017c ma rocznego syna, rzuca\u0142 wszystko \u017ceby jecha\u0107 i pomaga\u0107. Ostatnio coraz cz\u0119\u015bciej si\u0119 zastanawiam, co zrobi\u0142bym ja, co bym wybra\u0142\n\n[Hook x8]\nI tylko nie wiem, gdy przyjdzie pora\nTo co odpowiem, gdzie wtedy by\u0142e\u015b?\n\n[Refren]\nCzerwony Radom, pami\u0119tam, siny\nJak zbite pa\u0142k\u0105 ludzkie plecy\nSzos\u0119 E7, na dworcach gliny\nJakie\u015b pieni\u0105dze, jakie\u015b adresy\nCzerwony Radom, pami\u0119tam, siny\nI co odpowiem, gdzie wtedy by\u0142e\u015b?\n[Tekst i adnotacje na Rap Genius Polska]", "image": "https://images.genius.com/dc12310b859592d553d55d98d1ce8a71.423x640x1.jpg"}], "artist": "K\u0119K\u0119"}