{"songs": [{"title": "Wyspy szcz\u0119\u015bliwe", "album": "Chi", "year": "2014-05-28", "lyrics": "[Zwrotka 1: Eldo]\nZ naszej ma\u0142ej wyspy szcz\u0119\u015bcia odp\u0142ywa dzisiaj prom\nJu\u017c ostatni, jutro potn\u0105 i wezm\u0105 na z\u0142om\nMieli\u015bmy zosta\u0107, znalaz\u0142em bilet i wci\u0105\u017c udaj\u0119\n\u017be nic nie wiem, \u017ce wci\u0105\u017c \u017cywe jest zobowi\u0105zanie\nTroch\u0119 bola\u0142o, ci\u0105gle nie wiem, czy nie wrzeszcze\u0107\nI stara\u0107 si\u0119 to zmieni\u0107, cho\u0107 wiem, \u017ce to ostateczne\nDecyzja, nie wiem, czy chc\u0119 zna\u0107 powody jej\n\u0141atwiej zebra\u0107 z\u0142udzenia i wrzuci\u0107 do wody je\nPo prostu si\u0119 zgodzi\u0107, cz\u0142owiek jest wolny\nI nic niewart jest nawet najpi\u0119kniejszy niewolnik\nW\u0142ada\u0107 mo\u017cemy tylko sum\u0105 wsp\u00f3lnych chwil i tyle\nReszt\u0119 oddziela tysi\u0105c oboj\u0119tnych mil\nDramatem jest \u017cy\u0107 bez akceptacji fakt\u00f3w\nZamyka\u0107 w klatce, odbiera\u0107 niebo \u015bwiat\u0142u\nKamufluj\u0119 ka\u017cdy gest i spojrzenie\nDomek z kart grzecznie czeka sobie na unicestwienie\n\n[Refren: Eldo]\nBudujemy swoje wyspy szcz\u0119\u015bliwe\nPotem niszczymy wszystko w jedn\u0105 godzin\u0119\nDzielimy w\u0142asno\u015b\u0107, stawiamy granic\u0119\nOstatni prom wieczorem podnosi kotwic\u0119\n\n[Skrecze: Daniel Drumz]\n\n[Zwrotka 2: Eldo]\nJemy obiad, kurtuazj\u0105 pachnie powietrze\nNiby zwyczajnie, ale my\u015bli s\u0105 nieobecne\nPe\u0142en spektakl, ostatni akt si\u0119 rozgrywa\nJeszcze chwila, fina\u0142, d\u0142ugie brawa i kurtyna\nReferendum w g\u0142owie - zdradzi\u0107 wiedz\u0119?\nRzuci\u0107 karty na st\u00f3\u0142 czy wyrzuci\u0107 wszystko za siebie?\nNie b\u0119dzie \u017cadnych \u0142ez na pustych peronach\nNajmniejszych gest\u00f3w nie potrafimy wykona\u0107\nTo zbyt pretensjonalne, to zbytek, to fetysz\nPowiedzie\u0107 od tak \"\u017cegnaj\" i sta\u0107 si\u0119 nieobecnym\nOdej\u015b\u0107 z codzienno\u015bci, porzuci\u0107 czas wsp\u00f3lny\nA w gruncie rzeczy ba\u0107 si\u0119 nie m\u00f3wi\u0105c \"spr\u00f3bujmy\"\nTch\u00f3rzymy wsp\u00f3lnie i wsp\u00f3lnie uciekamy\nPrzed zagadk\u0105 jutra, czasem przed nami\u0119tno\u015bciami\nStawiamy \u015bciany przed konsekwencjami\nNie mamy si\u0142 ich burzy\u0107, powoli umieramy\n\n[Refren: Eldo]\nBudujemy swoje wyspy szcz\u0119\u015bliwe\nPotem niszczymy wszystko w jedn\u0105 godzin\u0119\nDzielimy w\u0142asno\u015b\u0107, stawiamy granic\u0119\nOstatni prom wieczorem podnosi kotwic\u0119\n\n[Skrecze: Daniel Drumz]\n[Tekst - Rap Genius Polska]", "image": "https://images.genius.com/40f956cb7b2fe1cabe03005755474b4d.803x800x1.jpg"}], "artist": "Eldo"}