{"songs": [{"title": "Czysta kartka", "album": "Cz\u0142owiek, kt\u00f3ry chcia\u0142 ukra\u015b\u0107 alfabet", "year": "2006-05-19", "lyrics": "[Zwrotka 1]\nSzale\u0144stwo na kartkach, skoki po trackach\nPotem noc\u0105 po dachach, po tym jak mrok zapad\u0142\nKolejny krok w cisz\u0119 nocy Metropolis\nZamykam oczy i skacz\u0119 w mrok, czas nagle stoi\nPewny, odbijam si\u0119 od dach\u00f3w kamienic\nNaprz\u00f3d demonie, prosz\u0119, nie\u015b mnie w przestrzeni\nKipi testosteron wersy przynosi Erato\nBior\u0119 \u017cycie pe\u0142n\u0105 gar\u015bci\u0105, inaczej nie warto\nJeden z tych co wybrali wolno\u015b\u0107, bawi\u0105 si\u0119 form\u0105\nTaki, kt\u00f3ry na bank zrobi to, czego nie wolno\nTw\u00f3rczo\u015b\u0107 ucisza, demony chc\u0105 broi\u0107, broj\u0105\nLecz na tyle, ile chc\u0119 im pozwoli\u0107\nEmocje, zero demagogii, poczuj nastr\u00f3j\nTy, s\u0142uchawki, ciep\u0142y deszcz, wiosna w parku\nLekki byt sta\u0142 si\u0119 zno\u015bny, samotno\u015b\u0107 ucich\u0142a\nCzu\u0107 zapach sosny, ty te\u017c lubisz tak znika\u0107 jak ja?\nOdpocznij, za\u0142\u00f3\u017c s\u0142uchawki, id\u017a do parku jak ja\nWe\u017a kartk\u0119, napisz tekst, nagraj p\u0142yt\u0119 jak ja\nJe\u015bli dusza nic nie tworzy to jest nic nie warta\nG\u0142upia zbrodnia na sobie, oboj\u0119tno\u015b\u0107 i apatia\n\n[Zwrotka 2]\nEj, rusz si\u0119, \u015bwiat nie czeka\nJe\u015bli \u015bwiat ci\u0119 nie obchodzi, zbud\u017a si\u0119, ka\u017cdy umie narzeka\u0107\nLenie - wi\u0119kszo\u015b\u0107 czeka i niby po co? nie wiem\nNasz los le\u017cy przecie\u017c w naszych r\u0119kach\nJe\u015bli nie dla \u015bwiata to dla siebie\nChyba, \u017ce wolisz gni\u0107 sam i m\u00f3wi\u0107 'w nic ju\u017c nie wierz\u0119'\n\u017bycie nie daje szans, jad\u0119 bez strachu\nDo przodu, a\u017c ko\u0142a nie odpadn\u0105 z samochodu\nMam pomys\u0142, pisz\u0119, gram, \u017cyj\u0119, kocham\nNie my\u015bl\u0119 o przysz\u0142o\u015bci, bo jestem bliski ko\u0144ca\nJestem got\u00f3w, wiem, \u017ce przyjdzie i po mnie\nDlatego spalam si\u0119 i wstaj\u0119 z ognia ponownie\nKa\u017cdy ma iskr\u0119, kt\u00f3ra czeka by j\u0105 znale\u017a\u0107\nW ka\u017cdym plecaku czysta kartka i talent\nWolno\u015b\u0107, a to daje niesko\u0144czone mo\u017cliwo\u015bci\nAle sam siebie spytaj, czy umiesz korzysta\u0107 z wolno\u015bci?\n\n[Zwrotka 3]\nUmiem czyni\u0107 moje smutki muzykalnymi\nTworz\u0119 pi\u0119kno i prze\u017cywam je z najbli\u017cszymi\n\u015awiat jest jaki jest, przesta\u0142em kogokolwiek wini\u0107\nTylko ode mnie zale\u017cy wynik, bo sam wje\u017cd\u017cam na finisz\nD\u0142ugo szuka\u0142em, zgubi\u0142em u\u015bmiech po drodze\nKilka os\u00f3b pomaga\u0142o podtrzymywa\u0107 ogie\u0144\nD\u0142ugo trwa\u0142o, a\u017c by\u0142em pewien tego, co robi\u0119\nTeraz mam dystans do siebie i do \u015bwiata ko\u0142o mnie\nSiedz\u0119 na oknie, a za nim jesie\u0144\nJestem mocny sob\u0105, ty te\u017c, lecz mo\u017ce jeszcze tego nie wiesz\nKa\u017cdy ma iskr\u0119, kt\u00f3ra czeka by j\u0105 znale\u017a\u0107\nZ ka\u017cdym plecaku czysta kartka i talent\nZdolno\u015b\u0107, a to daje niesko\u0144czone mo\u017cliwo\u015bci\nAle sam siebie spytaj, czy umiesz korzysta\u0107 z wolno\u015bci?\n\n\n[Tekst - Rap Genius Polska]", "image": "https://images.genius.com/836c0d4cea63a72bcf13f60eca6afb52.467x472x1.jpg"}], "artist": "Eldo"}