{"songs": [{"title": "Artysto Drogi I", "album": "Nic Dziwnego", "year": null, "lyrics": "[Verse 1]\nSam fakt, \u017ce niespecjalnie wiem o co chodzi\nNie przeszkadza bym wyrazi\u0142 m\u00f3j rosn\u0105cy podziw\nDla tych, kt\u00f3rzy wbrew logice i na przek\u00f3r \u015bwiatu\nOdkryli w sobie utalentowanych literat\u00f3w\nMa\u0142o tego, byli tak mili, \u017ce rozpocz\u0119li\nWspomnianym talentem z wi\u0119kszym gronem si\u0119 dzieli\u0107\nA ja pora\u017cony pi\u0119kn\u0105 widz\u0105c po\u0142a\u0107\nTych utwor\u00f3w, nie mam wyboru, musz\u0119 chyli\u0107 czo\u0142a\nWi\u0119c, primo trzeba mie\u0107 zamys\u0142\n\u017beby utrzyma\u0107 s\u0142uchaczy wydaj\u0105c si\u00f3dmy album o tym samym\nTo koncepcji wymaga wprost niezwyk\u0142ej\nWyda\u0107 p\u0142yt\u0119 stanowi\u0105c\u0105 poprzedniej p\u0142yty replay\nM\u00f3wi\u0105c: \"Co obchodz\u0105 mnie ci krytycy cholerni?\nKiedy ja tu przecie\u017c robi\u0119 post-modernizm\nMam tu wino, pianino i \u015bpiew na ustach\nWa\u017cne, \u017ce Ba\u015bka mia\u0142a fajny biust, aj!\"\nJe\u015bli ju\u017c uzewn\u0119trznisz taki talent\nTo miej pewno\u015b\u0107, \u017ce masz przepe\u0142nion\u0105 sal\u0119\nWi\u0119c, co? Niby wszystko to pi\u0119kne i dobre\nAle mo\u017ce si\u0119 pojawi\u0107 jeden problem\nBo gdyby audytorium jednak zapragn\u0119\u0142o czego\u015b wi\u0119cej ni\u017c to\n\u017be dziesi\u0105ty raz karzesz mu krzycze\u0107 \"hip-hop!\"\nTo artysto milcz, sk\u0142o\u0144 si\u0119 nisko i nerwy opanuj\nI przejd\u017a do awaryjnego planu\nOt\u00f3\u017c\n\n[Hook x2]\n\u017beby dobrze wi\u0119\u017a z s\u0142uchaczem umacnia\u0107\nPrzypierdol mikrofonem o wzmacniacz\nTo robi wra\u017cenie, a nie trzeba przy tym my\u015ble\u0107\nWzi\u0105wszy pod uwag\u0119 fakt, jak z twoj\u0105 tw\u00f3rcz\u0105 my\u015bl\u0105 dzi\u015b jest\n\n[Verse 2]\nGdzie\u015b mi\u0119dzy pierwszym a czwartym taktem\nSchowan\u0105 uprzednio siekier\u0105 rozpierdol adapter\nDJ z rado\u015bci\u0105 odnotuje fakt ten\nZw\u0142aszcza, \u017ce na koncerty je\u017adzicie z kompaktem\nA gdyby\u015b by\u0142 zaanga\u017cowany w rap, kt\u00f3ry robisz\nJak aktorka film\u00f3w porno w dialogi\nA propos, b\u0119dzie super je\u015bli urozmaicisz wyst\u0119p\nWystawiaj\u0105c dup\u0119 by pokaza\u0107, gdzie masz system\nNie tra\u0107 pewno\u015bci, ludzie lubi\u0105 takich typ\u00f3w\nI przykurw w g\u0142o\u015bnik w\u015br\u00f3d rado\u015bci okrzyk\u00f3w\nNie r\u00f3b nic wbrew p\u0142yn\u0105cemu z ciebie dobru\nI wobec pozosta\u0142ych sprz\u0119t\u00f3w zastosuj p\u00f3\u0142obr\u00f3t\nZ akustykiem rozrywka b\u0119dzie wi\u0119ksza ni\u017c talk-show\nObetnij mu uszy, je\u015bli w og\u00f3le jest co obci\u0105\u0107\nI w sielskiej atmosferze upowszechniaj rap sw\u00f3j\nZa absurd maj\u0105c spostrze\u017cenia laps\u00f3w\nArtysto drogi, ty na wzgl\u0119dzie racz mie\u0107\nMo\u017cliwo\u015b\u0107, \u017ce pewnego dnia si\u0119 natkniesz\nNa marudne audytorium, kt\u00f3re zapragnie wyra\u017anie\nBy\u015b traktowa\u0142 je powa\u017cnie\nA na razie\n\n[Hook]", "image": "https://s3.amazonaws.com/rapgenius/lonanicdziwnego.jpg"}], "artist": "\u0141ona"}