{"songs": [{"title": "S.A.L.I.G.I.A.", "album": "Pasja", "year": null, "lyrics": "[Zwrotka: Pyskaty]\nTo musia\u0142 by\u0107 pocz\u0105tek ko\u0144ca\nDrzwi zamkn\u0119\u0142y sie z trzaskiem\nGdy o wschodzie s\u0142o\u0144ca\nPrzywiedli mnie na Jego \u0142ask\u0119\nW powietrzu wisia\u0142 od\u00f3r \u015bmierci\nWidzia\u0142em j\u0105 w t\u0142umie na poz\u00f3r smutn\u0105\nPozna\u0142em j\u0105 po czerni\nPlugawe twarze patrzy\u0142y na mnie czujnie\nZ ich oczu wylewa\u0142a sie pogarda\nNajchetniej ju\u017c widzieliby mnie w trumnie\nLecz po co u\u015bmierca\u0107 cia\u0142o kiedy dusza jest martwa\nTak, pomysla\u0142 ten kt\u00f3ry by\u0142 nad nimi\nW jego sercu kie\u0142kowa\u0142o ziarno skruchy\nLecz co innego z siedmioma pozosta\u0142ymi\nGdy ich pyta\u0142 oni chcieli tylko mojej zguby\nPanie, daj mu chwa\u0142\u0119 sko\u0144czy jak niepokorni\nWpadnie w wir i utonie w odm\u0119tach glorii\nPowiedzia\u0142 pierwszy lecz drugi w euforii rzek\u0142:\nDajmy mu na chleb a b\u0105dzie strzeg\u0142 zbytk\u00f3w jak jaski\u0144 w Morii\nChcecie go zniszczy\u0107 przez nami\u0119tno\u015b\u0107? Rzek\u0142 trzeci\nDajcie mu co\u015b co odci\u015bnie w jego sercu pi\u0119tno\nMidas mia\u0142 ci\u0119\u017cko wiem to, ale nie masz na tym \u015bwiecie\nWi\u0119kszych pokus ni\u017c pi\u0119kno niewiast\nTa, czwarty nie oponowa\u0142. Jego s\u0142owa trafi\u0142y w sedno niestety\nWszyscy pamietamy Hioba\nZe\u015blij na niego najcie\u017csz\u0105 z plag, zazdro\u015b\u0107 kobiety\nNie, raczej pokusy podniebienia\nOdpar\u0142 kolejny opas\u0142y starzec\nTrunki zabijaj\u0105 wyrzuty sumienia\nA rany zostan\u0105 na ca\u0142e \u017cycie jak tatua\u017ce\nCo innego sz\u00f3sty:\nMam co\u015b lepszego\nNi\u017c droga pija\u0144stwa i rozpusty\nFrustracja jest autodestrukcji krewn\u0105\nDaj mu j\u0105 w prezencie\nA ambicje strawi\u0105 go od wewn\u0105trz\nOstatni wprawi\u0142 ich w zdumienie:\nDaj mu serce charyzm\u0119 i talent\nA szybko pozna czym jest zoboj\u0119tnienie\nKiedy apatia i depresja zaczn\u0105 sw\u00f3j taniec\nTak sta\u0142em tam po\u015brodku\nW krzy\u017cowym ogniu spojrze\u0144\nCzu\u0142em na sobie ich s\u0142owa\nI zda\u0142em sobie spraw\u0119, \u017ce gdyby nienawi\u015b\u0107 mia\u0142a posta\u0107\nMogliby mnie ukamienowa\u0107\nIch Pan spojrza\u0142 na nich z g\u00f3ry:\nTak, wezm\u0119 po trochu z was wszystkich\nI dam mu co\u015b co b\u0119dzie rodzajem mikstury\nJego brzemi\u0119 bedzie nosi\u0107 \u015blady waszych my\u015bli\nWychodz\u0105c rzek\u0142 do mnie w\u015br\u00f3d owacji:\nPod\u0105\u017caj zawsze tam gdzie le\u017cy prawda\nPrzed tob\u0105 jeszcze droga trzynastu stacji\nWyszed\u0142 lecz w powietrzu zostawi\u0142 swe imi\u0119\nPasja...\n\n[Teksty i wyja\u015bnienia na Rap Genius Polska]", "image": "https://images.genius.com/b5bb3b56db433097d1e5382bfd2b7607.515x515x1.jpg"}], "artist": "Pyskaty"}