{"songs": [{"title": "Krew, Pot I \u0141zy", "album": "Krew, pot i \u0142zy", "year": "2004-11-04", "lyrics": "[Intro]\nJe\u017celi jest dobro - to istnieje z\u0142o\nJe\u017celi jest \u015bwiat\u0142o - to istnieje mrok\nBia\u0142ystok - tu diabe\u0142 w oczy si\u0119 \u015bmieje\nBeznadziejne miasto, kt\u00f3re daje nadziej\u0119\n\n[Zwrotka 1]\nPopatrz temu \u015bwiatu w oczy i \u017ce inaczej jest si\u0119 zaklnij\nTu zbrodnia ro\u015bnie ju\u017c w \u0142onie matki\nHarujesz? Pr\u00f3bujesz przeznaczenie zmieni\u0107?\n\u015awiat p\u0142acze z tob\u0105, wiesz, bo s\u00f3l jest \u0142zami ziemi\nMi\u0119dzy palcami uciek\u0142a m\u0142odo\u015b\u0107 ju\u017c jej nie ma\nIdea\u0142y zgin\u0119\u0142y gdzie\u015b w samotnych marzeniach\nStoimy na rozstaju dr\u00f3g, mamy ten sam problem\nNasz kraj nic nie daje a zabiera wolno\u015b\u0107, oddech\nPatrz\u0105c przez negatyw nie zobaczysz pozytywu\nCzy wyborem mo\u017cna nazwa\u0107 jedyny wyb\u00f3r?\nSzukasz wsparcia? Odpowied\u017a szybka, prosta\nTo miasto o zamkni\u0119tych drzwiach i pustych oknach\nPatrzysz w ekran - zn\u00f3w kto\u015b ci\u0119 urabia\nPrawdziwe k\u0142amstwa i pseudo-matczyna postawa\nModli si\u0119 o mann\u0119, \u017ceby z nieba spad\u0142a\nA kolejny dzie\u0144 przyk\u0142ada ci n\u00f3\u017c do gard\u0142a\nZaczynasz marsz ale nie w\u0142a\u015bciw\u0105 nog\u0105\n\u017bal ro\u015bnie, ro\u015bnie karmi si\u0119 sam sob\u0105\nKierunek do piek\u0142a mia\u0142 wyj\u015b\u0107 do nieba -\nNie ma przebacz krew i potok \u0142ez zalewa\nBudujesz co\u015b r\u0119koma, inni tratuj\u0105 nogami\nPrzemy\u015bl - i tak p\u00f3jdziemy wszyscy do tej samej ziemi\nMamy bezimienne twarze, bo tutaj cz\u0142owiek\nZapominany szybciej jest ni\u017c jego nagrobek\nKrew, pot i \u0142zy, \u017cycia kilka fakt\u00f3w\nWszystko kr\u0119ci si\u0119 wok\u00f3\u0142 osi strachu\nKokon, oszust gdzie prawda jest jedna\nTa choroba to \u017cycie i jest dla nas \u015bmiertelna\nWypalona planeta przekl\u0119tych ludzi - Ziemia\nTo koniec gdy chcesz powiedzie\u0107 jej do widzenia\nCia\u0142o m\u0142ode by umiera\u0107, umys\u0142 za stary, by \u017cy\u0107\nCi\u0119\u017ckie przemy\u015blenia, nie ma z czym si\u0119 kry\u0107\n\n[Refren x2]\nNie wiem (nie wiem) co mam powiedzie\u0107 ci\n\u017bycie (\u017cycie) krew, pot i \u0142zy\nWytrzymasz, bo wiele mo\u017ce wytrzyma\u0107\nZdany sam na siebie ch\u0142opaczyna\n\n[Zwrotka 2]\nRzeczywisto\u015b\u0107 po\u017c\u0105dane kobiety zniewala\nUpad\u0142y duch bierze danin\u0119 od ich cia\u0142a\nIdea\u0142 si\u0119ga bruku los butem traktuje\nKo\u0144cz\u0105 jak dzielnica zrujnowane, skazane na zgub\u0119\nZegar si\u0119 nie zatrzymuje, nigdy nie cofa\nCzas - tyka do przodu ci\u0105gle domaga si\u0119 ofiar\n\u017bycie, powiesz? \u017bycie to jest?\nDlatego picie mo\u017ce tu jest programowe\nKolejny syf zapalam, promie\u0144 w mroku \u015bwieci\nRodzice nie powinni, a grzebi\u0105 w\u0142asne dzieci\nM\u0142odzi gin\u0105, starzy trzymaj\u0105 si\u0119 \u017cycia\nDom dla wielu tam gdzie serce, serca bij\u0105 na ulicach\nNag\u0142\u00f3wki gazet krzycz\u0105 przez chwil\u0119\nPrawo strzela p\u00f3\u017aniej pyta, nie przyzna si\u0119 do pomy\u0142ek\nPolicja ponad wszystkim jak boska r\u0119ka\nZ ich strony BCP - brak cech przest\u0119pstwa\n\n[Refren x2]\nNie wiem (nie wiem) co mam powiedzie\u0107 ci\n\u017bycie (\u017cycie) krew, pot i \u0142zy\nWytrzymasz, bo wiele mo\u017ce wytrzyma\u0107\nZdany sam na siebie ch\u0142opaczyna\n\n[Zwrotka 3]\nAniele Bo\u017cy str\u00f3\u017cu m\u00f3j\nZawsze przy mnie st\u00f3j\nRano, wiecz\u00f3r, we dnie, w nocy\nB\u0105d\u017a obok mnie, potrzebuj\u0119 pomocy\nNie pozw\u00f3l bym si\u0119 podda\u0142\nBo mam wszystkiego dosy\u0107\nSzuka\u0107 pocieszenia u ludzi - daremny trud\nSk\u0105pstwo nie pozwala im otwiera\u0107 ust\nFa\u0142szuj\u0105 melodi\u0119 anielskiego ch\u00f3ru\n\u017be pragn\u0105 most\u00f3w, nie chc\u0105 budowa\u0107 mur\u00f3w\nPotrzebuj\u0119 ciep\u0142a, trzymaj mnie za r\u0119k\u0119\nB\u0119d\u0119 szed\u0142 ciemn\u0105 dolin\u0105, si\u0119 nie zl\u0119kn\u0119\nChc\u0119 w duszy czu\u0107 tylko spok\u00f3j\nNiech umys\u0142 u\u015bpi mi nokturn\nZ\u0142e my\u015bli niech ju\u017c odejd\u0105\nPok\u00f3j niech trwa ca\u0142\u0105 wieczno\u015b\u0107\nP\u00f3ki co, serce mam zatrute\nA u\u015bmiech na twarzy bardziej gorzki ni\u017c smutek\n\n[Refren x2]\nNie wiem (nie wiem) co mam powiedzie\u0107 ci\n\u017bycie (\u017cycie) krew, pot i \u0142zy\nWytrzymasz, bo wiele mo\u017ce wytrzyma\u0107\nZdany sam na siebie ch\u0142opaczyna\n\n[Tekst i adnotacje na Rap Genius Polska]", "image": "https://images.genius.com/172555b08adafd2408cd654fd0d031d2.500x500x1.jpg"}], "artist": "PiH"}