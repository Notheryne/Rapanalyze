{"songs": [{"title": "Bez mapy", "album": "Cztery i p\u00f3\u0142", "year": "2011-09-28", "lyrics": "[Zwrotka 1]\nWiem \u017ce jest lato i \u017ce jest jako\u015b porannie zanadto\nTyle wiem, reszta jest dla mnie zagadk\u0105\nReszt\u0119 p\u00f3ki co s\u0142abo przyswajam\nJak na przyk\u0142ad to, jak znalaz\u0142em si\u0119 na 9. Maja\nCo ja wiem o tym miejscu? Ma\u0142o bezsprzecznie\nCho\u0107 ta data brzmi jak koniec wojny w wersji radzieckiej, wi\u0119c\nMo\u017ce to znak z tymi Rosjanami, mo\u017ce to s\u0142uszno\u015b\u0107\nWi\u0119c z 9. Maja id\u0119 w Rusk\u0105\nDalej Powsta\u0144c\u00f3w Wielkopolskich, cho\u0107 m\u00f3zg mi wysiad\u0142\nIm powstanie si\u0119 uda\u0142o w przeciwie\u0144stwie do mnie dzisiaj, wi\u0119c\nTo musi by\u0107 to, jestem prawie w domu\nId\u0119 dalej, wchodz\u0119 w Piast\u00f3w cho\u0107 prywatnie wol\u0119 Jagiellon\u00f3w\nI tylko ci\u0105gle nie wiem po co ten kurs, czemu tak \u0142eb boli\nI czemu pulsuje z tak\u0105 moc\u0105 mi puls\nOdpocz\u0105\u0142bym tu, lecz tu grunt grz\u0105ski\nBo wszed\u0142em na Narutowicza a dzi\u015b czuj\u0119 si\u0119 jak Niewiadomski\n\n[Zwrotka 2]\nI nagle r\u00f3g Narutowicza i 3. Maja oraz b\u0142ysk:\n\"By\u0142em tu niedawno, by\u0142em tu wczoraj!\nCo mnie tutaj zwiod\u0142o? Co ja tu robi\u0142em?\" szkoda rozkmin\nNic nie pami\u0119tam, id\u0119 w stron\u0119 Niepodleg\u0142o\u015bci (Aaa...)\nMo\u017ce tam mi minie straszny ten stan\nNa Bramie Portowej bior\u0119 kurs na Plac Zwyci\u0119stwa\nDalej \u015awi\u0119tego Wojciecha, tutaj leci mi \u0142za ju\u017c\nBo poznika\u0142y st\u0105d wszystkie jego relikwie lekkich obyczaj\u00f3w\nPrzez Jagiello\u0144sk\u0105 w Jana Paw\u0142a, ju\u017c trac\u0119 zdrowie\nBo wczoraj by\u0142o tu Jedno\u015bci Narodowej (Ej!...)\nJak ja mam si\u0119 w tym odnale\u017a\u0107\nJak nie wiem co jest 5 a w s\u0142upku ro\u015bnie rt\u0119\u0107 i najch\u0119tniej gdzie\u015b tu bym zaleg\u0142\nNa domiar z\u0142ego nie ma tu cienia\nWi\u0119c skr\u0119cam w Pi\u0142sudskiego i przecinam Odrodzenia\nA tu ironia losu wstr\u0119tna, bo przede mn\u0105 Szarych Szereg\u00f3w\nKiedy\u015b? Nie pami\u0119tam\n\n[Zwrotka 3]\nTen krasnal, kt\u00f3ry wali\u0142 w \u0142eb mnie ci\u0119\u017ckim m\u0142otem\nCo sekund\u0119, r\u00f3wno co do setnej, w\u0142a\u015bnie przesta\u0142\nTote\u017c wszed\u0142em na 5. Lipca, chyba nieroztropnie\nBo gnom zacz\u0105\u0142 gra\u0107 na skrzypcach, fa\u0142szuj\u0105c przy tym okropnie (Biada!)\nSkr\u0119cam w Pocztow\u0105 opuszczony jak flaga\nMieszka\u0142 kiedy\u015b tu m\u00f3j ziom, wyjecha\u0142, ale cz\u0119sto wpada\nI dalej Mickiewicza w d\u00f3\u0142, co\u015b t\u0142ucze mi po g\u0142owie my\u015bl\n\u017be tu mo\u017cna by\u0142o doj\u015b\u0107 kr\u00f3cej\n\u201eI\u015b\u0107 prosto?\u201d P\u00f3\u017aniej wykszta\u0142c\u0119 ten nawyk (Aha...)\nP\u00f3ki co mijam Bohater\u00f3w Warszawy i dalej\nSkr\u0119cam w Soplicy i a\u017c trudno uwierzy\u0107\nAle to s\u0142owo wywo\u0142uje u mnie wstr\u0119t i to \u015bwie\u017cy\nDalej Gorkiego i jakbym si\u0142y rzeczy nie docenia\u0142\nTo si\u0142\u0105 rzeczy doznaj\u0119 ol\u015bnienia\nI wraca ca\u0142a pami\u0119\u0107 i wszystko pasuje jak ula\u0142\nZostawi\u0142em tutaj wczoraj fur\u0119 i poszed\u0142em hula\u0107\n[Tekst - Rap Genius Polska]", "image": "https://images.genius.com/eb6d3fd6afe55e24ba4577a55e0617e7.410x410x1.jpg"}], "artist": "\u0141ona"}