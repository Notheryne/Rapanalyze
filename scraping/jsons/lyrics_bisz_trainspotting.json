{"songs": [{"title": "Trainspotting", "album": "Wilk chodnikowy", "year": "2012-09-20", "lyrics": "To poci\u0105g zwany po\u017c\u0105daniem, popatrzcie tylko -\nMknie na sam szczyt, nikt z pasa\u017cer\u00f3w w ty\u0142 nie patrzy\nKto jeszcze czeka ze wsiadaniem?\nKto si\u0119 marszczy, kto wybrzydza?\nChcecie zosta\u0107 na tej stacji?\nTo poci\u0105g zwany po\u017c\u0105daniem, mo\u017cesz mie\u0107 wszystko -\nNajlepsze \u017carcie, kobiety, ciuchy, \u015bwietlan\u0105 przysz\u0142o\u015b\u0107\nNie st\u00f3j tak i nie udawaj, \u017ce nie masz ochoty\nChcesz zosta\u0107 tu i uprawia\u0107 trainspotting?\n\nJest tylko w jedn\u0105 stron\u0119 poci\u0105g, innych stron nie ma\nChcesz by\u0107 biedakiem, nikim, to od razu skocz w przepa\u015b\u0107\nNie wahaj si\u0119, nie zastanawiaj si\u0119 dok\u0105d jecha\u0107\nJest tylko w jedn\u0105 stron\u0119 poci\u0105g, innych stron nie ma\nB\u0119d\u0105 plu\u0107 na ciebie dop\u00f3ki nie staniesz ponad\nNimi, a kto wyznacza warto\u015b\u0107 poza nimi?\nTo, co naprawd\u0119 cenne, pami\u0119taj, mierz w z\u0142otych\nTo poci\u0105g zwany po\u017c\u0105daniem, dla nich trainspotting\n\nNie starcza czasu na poezj\u0119 jak Marysi na seks,\nSzybkie, ostre \u017cycie uprawiam; bicz i lateks\nTa suka dominuje mnie totalnie\n\u017by\u0107 inaczej nie da si\u0119, chyba \u017ce przeka\u017ce ci spadek dziadek z US\nEj, za dzieciaka mia\u0142e\u015b j\u0105 gdzie\u015b i plu\u0142e\u015b jej w ryj\nDzisiaj chcesz w ni\u0105 wej\u015b\u0107, s\u0142yszysz \u201ewe\u017a, wyjd\u017a\u201d\nOto doros\u0142o\u015b\u0107, motto jej to \u201eb\u0105d\u017a cz\u0105stk\u0105 systemu\u201d\nW kt\u00f3rym bycie sob\u0105 rozumie do\u015b\u0107 w\u0105sko si\u0119\nWitam ci\u0119 w rzeczywisto\u015bci jak Sok\u00f3\u0142\nM\u0142odo\u015b\u0107 jest jak papieros, ten smak; popi\u00f3\u0142\nBukowski robi nocki, dzisiaj w Tesco \u201eFactotum\u201d\nCzeka wci\u0105\u017c na palec Boga, a dostaje fuck losu\nCzytaj du\u017co ksi\u0105\u017cek, lecz nie tra\u0107 z oczu reali\u00f3w\nS\u0142owa nie oddadz\u0105 b\u00f3lu czy smrodu fekali\u00f3w\n\u017bycie to poci\u0105g w jedn\u0105 stron\u0119 ziomek, wiedz o tym\nJak nie za\u0142apiesz si\u0119 zostanie ci trainspotting\n\nJest tylko w jedn\u0105 stron\u0119 poci\u0105g, innych stron nie ma\nChcesz by\u0107 biedakiem, nikim, to od razu skocz w przepa\u015b\u0107\nNie wahaj si\u0119, nie zastanawiaj si\u0119 dok\u0105d jecha\u0107\nJest tylko w jedn\u0105 stron\u0119 poci\u0105g, innych stron nie ma\nPrzepraszamy, \u017ce droga do nieba prowadzi przez piek\u0142o\nBy kto\u015b j\u0119kn\u0105\u0142 z rozkoszy kto\u015b musi kl\u0119kn\u0105\u0107\nPisa\u0142 ju\u017c Szekspir o tym, nie wiedz\u0105 miernoty, to\nPoci\u0105g zwany po\u017c\u0105daniem, dla nich trainspotting\n\nNa bramie tego piek\u0142a cytat; Dante,\nW ogniu z\u0142apiesz nawet jak nie umiesz czyta\u0107; Pandemonium.\nWyj\u015bcia ju\u017c nie wida\u0107 jak ju\u017c znajdziesz w \u015brodku si\u0119\nNie pytaj tu o drog\u0119, jeste\u015b w klatce, ziomku\nTo nie jest nawet wy\u015bcig, to szczurzy ko\u0142owrotek,\nJak wygrywa kto\u015b, to nigdy nie ty; totolotek\nWszyscy tu g\u0142osz\u0105 niemy sprzeciw przeciw w\u0142adzy sprawczej\nAle z chujem w g\u0119bie dosy\u0107 ci\u0119\u017cko \u015bpiewa\u0107 \u201eMarsyliank\u0119\u201d.\nM\u00f3wi\u0105 \u201ehajs macht frei\u201d, m\u00f3wi\u0119 \u201enein, danke\u201d\nBy nad\u0105\u017cy\u0107 za tym g\u00f3wnem musz\u0105 \u0107pa\u0107 amf\u0119\nCo tutaj robi\u0119? M\u00f3wi\u0105, \u017ce tu jest ta szansa\nBy osi\u0105gn\u0105\u0107 sukces, musz\u0119 tylko dusz\u0119 da\u0107 w zastaw?!\nPoci\u0105g ju\u017c ruszy\u0142, ja prze\u017cuwam chuja, \u017cywot szczura\nMoja dusza wyra\u017ca si\u0119 w cyfrach na fakturach\nZa oknem migaj\u0105 chwile, czuj\u0119 tylko gniew do nich\nTo nie \u017cycie, to w innej perspektywie trainspotting\n\nJest tylko w jedn\u0105 stron\u0119 poci\u0105g, innych stron nie ma?\nNie daj si\u0119 wjeba\u0107 w to g\u00f3wno, lepiej ju\u017c skocz w przepa\u015b\u0107\nWci\u0105\u017c wahaj si\u0119 i zastanawiaj si\u0119 dok\u0105d jecha\u0107\n\u017bycie to w jedn\u0105 stron\u0119 poci\u0105g, ty j\u0105 wybierasz\nZiomu\u015b, nie musisz m\u00f3wi\u0107 mi, \u017ce tu nie jest lekko\nPrawda, \u017ce droga do nieba prowadzi przez piek\u0142o, ale\nPrzejdziesz przez nie jak nie sprzedasz si\u0119 za pi\u0119\u0107 z\u0142otych\nGdzie jad\u0105 inni nie patrz nigdy, jeba\u0107 trainspotting\n[Tekst - Rap Genius Polska]", "image": "https://images.genius.com/7086bef782a491c813397ab8428e8779.500x500x1.jpg"}], "artist": "Bisz"}