{"songs": [{"title": "\u015awi\u0119ty spok\u00f3j", "album": "Cztery i p\u00f3\u0142", "year": "2011-09-28", "lyrics": "Jest tak: stoj\u0119 na poczcie, w r\u0119ku awizo\nJest sm\u0119tnie, nie zanosi si\u0119 na \u017caden epizod\nZreszt\u0105, jaki mia\u0142by si\u0119 tu odby\u0107 spektakl\nGdy kolejka do okienka kr\u00f3tsza nawet ni\u017c nasza ostatnia EPka\nAle nim zarzuc\u0119 cum\u0119 na l\u0105d\nPrzede mn\u0105 cztery babcie, ka\u017cda ma rachunek za pr\u0105d\nDo tego trzy za czynsz, jedna za internet, ca\u0142a schiza w tym\n\u017be cholernie dobrze wida\u0107 jak si\u0119 tutaj zbli\u017ca dym\nBo warto doda\u0107 by przyspieszy\u0107 tempo\n\u017be to ma\u0142a poczta, wi\u0119c pracuje jedno okienko\nPrzed nim dla odmiany dziadek o lad\u0119 oparty\nZap\u0142aci\u0142 w\u0142a\u015bnie trzeci rachunek i wyci\u0105ga czwarty\n\u017barty... Babciny kondukt, trzeba to docenia\u0107\nNa razie wyda\u0142 tylko pomruk niezadowolenia\nAle konflikt zdaje si\u0119 by\u0107 nieunikniony\nBo dziad jak gdyby nigdy nic wyci\u0105ga jeszcze polecony\nI to go gubi, list dzia\u0142a jak iskra\nBabcie s\u0142usznie kombinuj\u0105, \u017ce skubaniec chce go wys\u0142a\u0107\nI narasta w grupie wrogo\u015b\u0107:\nJedna babcia syczy, druga krzyczy, trzecia nawet tupie nog\u0105\nCzwarta dowodzi twardo jak \u017candarm\nIle granic to przekracza i jaki to skandal!\nZ gniewu gada, a \u017ce jest postury niekiepskiej\nTo ju\u017c si\u0119 skrada \u017ceby bi\u0107 dziada torebskiem\nI wybucha rzecz z gatunku rzeczy niewidzialnych\nNawet przez najbardziej do\u015bwiadczon\u0105 kierowniczk\u0119 zmiany\nWszyscy dr\u0105 ryja, tylko ja wyp\u0142osz\nMy\u015bl\u0119: \"Bo\u017ce przecie\u017c tego mo\u017cna unikn\u0105\u0107\"\nBabciu co tak tego dziada t\u0142uczesz\nI co mu nie dasz uciec, babciu gdzie jest tw\u00f3j wnuczek?\nSk\u0105d te nerwy, czemu plujesz jadem\nI co ty tu babciu robisz z tym rachunkiem za Neostard\u0119?\nCo tam, \u015bmigasz po sieci?\nSzukasz przyczyn chor\u00f3b albo \u015bmiecisz jakie\u015b forum by wyrazi\u0107 sprzeciw?\nBabciu b\u0142agam, mnie nie oszukasz\nOboje wiemy, \u017ce to za Facebook'a twojego wnuka\nMo\u017ce tw\u00f3j wnuczek ma problem\nPogadaj z nim, mo\u017ce jest samotny, mo\u017ce wpada w ob\u0142\u0119d\nMo\u017ce jest na fatalnej \u015bcie\u017cce\nMo\u017ce siura kreski, lub - o zgrozo - siura na kresk\u0119\nBabciu, ty te\u017c poczujesz gniewu zanik\nBabciu zbuduj most mi\u0119dzy pokoleniami\nPrzy okazji mimochodem pro\u015bba skromna\nNiech tw\u00f3j wnuk ci za\u0142o\u017cy konto w banku online\nTo jest wygodne, ba to jest prostsze\nMo\u017cesz p\u0142aci\u0107 rachunki bez chodzenia na poczt\u0119\nA ja gdy wpadn\u0119 tu kiedy\u015b z awizem z BOKu\nB\u0119d\u0119 mia\u0142 kr\u00f3tsz\u0105 kolejk\u0119 i \u015bwi\u0119ty spok\u00f3j\n\n[Tekst - Rap Genius Polska]", "image": "https://images.genius.com/eb6d3fd6afe55e24ba4577a55e0617e7.410x410x1.jpg"}], "artist": "\u0141ona"}