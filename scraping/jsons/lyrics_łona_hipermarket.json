{"songs": [{"title": "Hipermarket", "album": "Absurd i nonsens!", "year": "2007-03-23", "lyrics": "Stoj\u0119 w miejscu, gdzie sprawy trudne w moment staj\u0105 si\u0119 \u0142atwe\nWszystko l\u015bni roz\u015bwietlone jaskrawym \u015bwiat\u0142em\nMam zagadk\u0119 z tym gdzie jestem, wi\u0119c pytam i patrz\u0119\nAle wszyscy i tak chc\u0105 przekona\u0107 mnie \u017ce tkwi\u0119 tu od zawsze\nId\u0119 i mijam tych co chc\u0105 mi wcisn\u0105\u0107\nTo co by tylko przysz\u0142o mi na my\u015bl\nWi\u0119c tym samym maj\u0105 tutaj wszystko\nP\u00f3\u0142ki pe\u0142ne tak, \u017ce bardziej si\u0119 nie da\nTon\u0105 w tym czego tak cholernie mi trzeba\nRzekomo, i zewsz\u0105d p\u0142ynie pomoc abym m\u00f3g\u0142 starannie\nWybra\u0107 co\u015b spo\u015br\u00f3d tego co wybrane ju\u017c za mnie\nA ten wcze\u015bniejszy wyb\u00f3r bez znaczenia nie jest\nWszak nic czego tutaj nie ma nie istnieje\nA tutaj wszystko l\u015bni a\u017c, bo ma w\u0142a\u015bciwe miejsce i pijar\nNiczego wprost nie spos\u00f3b min\u0105\u0107 nijak\nI krzyczy z boku bym si\u0119 na nie zdecydowa\u0142\nMilion przedmiot\u00f3w w milionie opakowa\u0144\nZ reszt\u0105 jedno bior\u0119\nAle zamiast wzorem poprzednik\u00f3w\nW por\u0119 po\u0142o\u017cy\u0107 je obok innych w koszyku\nJa nieopatrznie przez malute\u0144ki otw\u00f3r\nZagl\u0105dam do \u015brodka - nie ma nic w \u015brodku\n\nMy klienci ogromnego hipermarketu\nPodr\u00f3\u017cuj\u0105c w tempie tylu p\u0142ytkich chwil na godzin\u0119\nSk\u0142onni biec wsz\u0119dzie byle tak naprawd\u0119 nigdzie nie p\u00f3j\u015b\u0107\nNie posuwamy si\u0119 do przodu ani o centymetr\nMy klienci ogromnego hipermarketu\nPodr\u00f3\u017cuj\u0105c w tempie tylu p\u0142ytkich chwil na godzin\u0119\nSk\u0142onni biec wsz\u0119dzie byle tak naprawd\u0119 nigdzie nie p\u00f3j\u015b\u0107\nNie posuwamy si\u0119 do przodu ani o centymetr\n\nPodczas, gdy kto\u015b ju\u017c dybie na to\nBy si\u0119 zaj\u0105\u0107 moim pustym koszykiem\nJa szcz\u0119\u015bliwie opuszczam ten przybytek\nMaj\u0105c do\u015b\u0107 szklanych sufit\u00f3w i b\u0142yszcz\u0105cych schod\u00f3w\nLecz mam wra\u017cenie, \u017ce nie opuszczam go w og\u00f3le\nBo gdzie bym nie poszed\u0142 p\u00f3jd\u0119 tak czy inaczej\nNurtem rzeki miejsc, kt\u00f3re hurtem poch\u0142on\u0105\u0142 marketing, wsz\u0119dzie\nWidz\u0105c tych co nie spoczn\u0105 zanim nie zamieni\u0105 mi \u017cycia\nW serial przerywany reklamami\nInstynkt samozachowawczy nic tu nie da\nKiedy instynkt podpowiada by si\u0119 jak najlepiej sprzeda\u0107\nNa og\u00f3\u0142, znaczy to p\u00f3j\u015b\u0107 tam, gdzie ju\u017c zboczy\u0142 ob\u00f3z\nTych kt\u00f3rzy zechcieli przeistoczy\u0107 si\u0119 w produkt\nCi\u0119\u017cko uciec w obj\u0119cia muzy kt\u00f3rejkolwiek\nSkoro ka\u017cdej wolny rynek przystawi\u0142 do g\u0142owy rewolwer\nI wszystkie grzecznie ta\u0144cz\u0105 sw\u00f3j chocholi taniec\nStaj\u0105c si\u0119 z wolna miejscem czekaj\u0105cym na twoj\u0105 reklam\u0119\nA my spogl\u0105damy bystro i naiwnie bierzemy to wszystko za harmonijn\u0105 rzeczywisto\u015b\u0107\nI tu akurat mamy s\u0142uszno\u015b\u0107 cho\u0107 to rzeczywisto\u015b\u0107 wype\u0142niona pustk\u0105\n\nMy klienci ogromnego hipermarketu\nPodr\u00f3\u017cuj\u0105c w tempie tylu p\u0142ytkich chwil na godzin\u0119\nSk\u0142onni biec wsz\u0119dzie byle tak naprawd\u0119 nigdzie nie p\u00f3j\u015b\u0107\nNie posuwamy si\u0119 do przodu ani o centymetr", "image": "https://images.genius.com/f3073b92f3da67e2e072a112d3e08012.600x595x1.jpg"}], "artist": "\u0141ona"}