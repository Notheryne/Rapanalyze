{"songs": [{"title": "Wy\u015blij sobie poczt\u00f3wk\u0119", "album": "Wy\u015blij sobie poczt\u00f3wk\u0119", "year": "2014-10-16", "lyrics": "[Zwrotka 1]\nNapisz tak: Tu \u017cy\u0107 si\u0119 nie da, tu nie da si\u0119 mieszka\u0107\nMa\u0142o, \u017ce syf i bieda, to do tego depresja\nW\u0142adza nie g\u0142aszcze, raczej my\u015bli, jak ci\u0119 zar\u017cn\u0105\u0107\nA na przyk\u0142ad chodnik? Krzywy, prosz\u0119 bardzo\nDeszcz, grad, burze\nI nieuprzejmi tubylcy o ludo\u017cerczej naturze\nDla ducha rzeczy te\u017c nieciekawe\nDwa teatry, jedno kino, no to nie chodz\u0119 nawet\nKotlet w knajpie daj\u0105 na zimno\nBrak zieleni, gdzieniegdzie kar\u0142owata ro\u015blinno\u015b\u0107\nM\u0119\u017cowie bez szans najmniejszych na zmian\u0119 losu\nBowiem \u017cony nie prasuj\u0105 tu koszul\nNies\u0142ychanie nudny program zabaw\nI ten nieinspiruj\u0105cy krajobraz, on nie pomaga\nPoza tym u mnie dobrze, jeszcze jako\u015b jad\u0119\nDo zobaczenia, \u015bciskam, Tadek\n\nAlbo pisz tak: Zgroza!\nTutaj szesnastolatki w wyuzdanych pozach\nStoj\u0105 w parkach, g\u0142odne zbli\u017ce\u0144\nJa w ich wieku z seksu to Le\u015bmian, Petrarka najwy\u017cej\nTrudno za punktualno\u015b\u0107 da\u0107 tu dyplom\nTramwaje za wolno, autobusy za szybko\nTaryfiarze, precz! Ca\u0142a ta z\u0142odziejska dzicz\nTu nic nie dzia\u0142a, tu nic nie je\u017adzi, nic\nMa\u0142o rozrywek, z kim tu wypi\u0107\nKiedy nic nie \u0142\u0105czy tutaj nikogo z nikim\nWprawdzie z lud\u017ami pogadasz, ale tu wa\u017cny detal\nMarudne to i strasznie lubi ponarzeka\u0107\nW kulturze syf, trudno poj\u0105\u0107\nJest filharmonia, ale wiolonczele nie stroj\u0105\nPoza tym u mnie dobrze, jeszcze jako\u015b ogarniam\nPozdrawiam i ca\u0142uj\u0119, Maria\n\n[Refren x2]\nTyle dziur jest zapad\u0142ych w Polsce\nI \u017ce akurat Tobie przysz\u0142o \u017cy\u0107 w najgorszej z nich\n\u017be w takiej n\u0119dznej miejsc\u00f3wce los Ci\u0119 zamkn\u0105\u0142\nWy\u015blij sobie poczt\u00f3wk\u0119 stamt\u0105d\n\n[Zwrotka 2]\nZanim szlag zd\u0105\u017cy cho\u0107by Ci\u0119 tkn\u0105\u0107, to Ty\nRaz - we\u017a poczt\u00f3wk\u0119, dwa - wy\u015blij j\u0105 gdzie b\u0105d\u017a\n\u015alij w dowolnym kierunku, mo\u017cesz strzeli\u0107\nKuala Lumpur, U\u0142an Bator, Delhi\nNapisz jakie tu z\u0142e sycz\u0105 szepty\nI \u017ce jedyny widok tu to brak perspektyw\nI \u017ce jedyny d\u017awi\u0119k tu to warkot maszyn\nCo nimi na zach\u00f3d frunie emigrant\u00f3w masyw\nPodpisz i przeczytaj, co tam wyp\u0142ywa?\nObraz fa\u0142szywy do\u015b\u0107, ale frustracja prawdziwa\nB\u00f3lu sporo, chocia\u017c fakt\u00f3w promil\nJeden \u015brednik, wi\u0119c literacko to si\u0119 jako\u015b broni\nWyjmij j\u0105 z szuflady, nie kryj jej w torbie\nDopisz adres, niech to b\u0119dzie gdziekolwiek\nI wy\u015blij, nie oczekuj burzy na tej niwie\nAle czy kto\u015b si\u0119 ubawi przy lekturze? Niew\u0105tpliwie\n\n[Refren x2]\nTyle dziur jest zapad\u0142ych wsz\u0119dzie\nWi\u0119c Ty \u015blij poczt\u00f3wk\u0119, \u015blij j\u0105 czym pr\u0119dzej\nNiech Ci rozja\u015bni horyzont to \u017ce\nTam gdzie j\u0105 wy\u015blesz prawdopodobnie jest znacznie gorzej\nTekst i adnotacje na Rap Genius Polska", "image": "https://images.genius.com/2fd7b00b3f65fd3b74d29b4ece987a56.900x900x1.jpg"}], "artist": "\u0141ona"}