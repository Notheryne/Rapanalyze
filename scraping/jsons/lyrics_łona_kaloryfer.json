{"songs": [{"title": "Kaloryfer", "album": "Cztery i p\u00f3\u0142", "year": "2011-09-28", "lyrics": "[Zwrotka 1]\nCo za dzie\u0144, to zakrawa na \u017cart, ten krawat na kark rano\nA potem kawa na start, posiadam ja garb\nKiedy wra\u017cenie sprawiam jak wrak\nI jeszcze pr\u0105d wy\u0142\u0105czyli musz\u0119 \u015bniada\u0107 unplugged\nJest \u017ale, nie by\u0142o wcze\u015bniej mi tak\nW kr\u0119gos\u0142up jaki\u015b b\u00f3l mnie wszed\u0142 i bole\u015bnie tkwi tam\nMo\u017ce dysk mi wypad\u0142, albo bliski mi tak zgon\nBo komu bije dzwon, temu bije dzwon\nMi jeszcze nie bije, ale perspektywy i tak mam blade\nBo najgorsze ma dopiero nadej\u015b\u0107\nKompletny upadek i przerwany Chocholi Taniec\nBo kaloryfer jest gor\u0105cy - w\u0142\u0105czyli ogrzewanie\nTo nie jest mi\u0142e, nie jest dobrze, jest \u017ale o tyle\n\u017be przysz\u0142a jesie\u0144 znowu, ja j\u0105 znowu przeoczy\u0142em\nI znowu czas mnie nadgryz\u0142 ten czas co ma z\u0119by nieliche\nA wszystko przez ten kaloryfer\n\n[Hook x2]\nJak to jest, \u017ce nieoczekiwanie\nCentralne ogrzewanie tak splata mi si\u0119 z przemijaniem\nPrzekle\u0144stwa cedz\u0119 przez z\u0119by, jest na co cedzi\u0107\nKiedy jesie\u0144 mnie nachodzi bez zapowiedzi\n\n[Zwrotka 2]\nDo dzi\u015b trudno tak na wst\u0119pie orzec\nAle \u017cy\u0142em z my\u015bl\u0105, \u017ce jest jako\u015b p\u00f3\u017any sierpie\u0144 mo\u017ce\nWczesny wrzesie\u0144, ale mimo wszystko lato w pe\u0142ni\nA tu jesie\u0144 mi gruchn\u0119\u0142a przez grzejnik\nTaki wyrok bez s\u0105du, bez prokurator\u00f3w\nNast\u0119pna jesie\u0144, strach pomy\u015ble\u0107 kt\u00f3ra to ju\u017c\nBez zapowiedzi, bez jednego s\u0142owa wcze\u015bniej\nSzczeci\u0144skie Ciep\u0142ownictwo mnie do\u015bwiadczy\u0142o tak bole\u015bnie\nTli si\u0119, ale ju\u017c ga\u015bnie p\u0142omyk dla mnie\nI tak strasznie boli, \u017ce czas mnie goni nieustannie\nCzas co w\u0142\u0105czy\u0142 ogrzewanie tak niecnie\nA mo\u017ce krzykn\u0105\u0142em w\u0142a\u015bnie - \"chwilo, trwaj wiecznie!\"\nI nagle my\u015bl b\u0142yska co pewnie pogrzebie mnie\n\u017beby wyrwa\u0107 z tej jesieni cho\u0107by jeden dzie\u0144\nWi\u0119c chuj z kaloryferem, zakr\u0119cam go nie bez obaw\nCzy to si\u0119 uda? nie wiem, warto spr\u00f3bowa\u0107\n\n[Hook]\nJak to jest, \u017ce nieoczekiwanie\nCentralne ogrzewanie tak splata mi si\u0119 z przemijaniem\nPrzekle\u0144stwa cedz\u0119 przez z\u0119by, jest na co cedzi\u0107\nKiedy jesie\u0144 mnie nachodzi bez zapowiedzi\n\nJak to jest, \u017ce nieoczekiwanie\nCentralne ogrzewanie tak splata mi si\u0119 z przemijaniem\nTrudno, skoro tak si\u0119 splata, to prosz\u0119 bardzo\nWy\u0142\u0105czam kaloryfer, wol\u0119 ju\u017c marzn\u0105\u0107\n\n[Tekst - Rap Genius Polska]", "image": "https://images.genius.com/eb6d3fd6afe55e24ba4577a55e0617e7.410x410x1.jpg"}], "artist": "\u0141ona"}