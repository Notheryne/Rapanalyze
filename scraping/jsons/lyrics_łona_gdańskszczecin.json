{"songs": [{"title": "Gda\u0144sk-Szczecin", "album": "Absurd i nonsens!", "year": "2007-03-23", "lyrics": "[Zwrotka 1]\n\u015awit zmienia si\u0119 z noc\u0105\nGda\u0144sk g\u0142\u00f3wny wbiegam tu, gdy g\u0142o\u015bniki be\u0142kocz\u0105\n\u017be na peronie ju\u017c stoi m\u00f3j poci\u0105g (kurwa)\nPrzy czym jedn\u0105 rzecz od razu ustalmy\nJa sp\u00f3\u017aniony jak zwykle, on za\u015b wyj\u0105tkowo punktualny\nTo pierwszy absurd, ale na drugi czekam do\u015b\u0107 kr\u00f3tko\nWita mnie u\u015bmiechni\u0119ty konduktor\nM\u00f3wi\u0105c \"dzie\u0144 dobry, prosz\u0119, dzi\u0119kuj\u0119\" i dalej w tym stylu\nMy\u015bl\u0119 no \u0142adnie odjeba\u0142o mi ju\u017c\nNie patrz\u0119 do ty\u0142u, tylko wbiegam z trudem\nI znajduj\u0119 przedzia\u0142 dwie studentki matka z dzieckiem i student\nSiadam i od razu mam problem z tym 4-letnim dzieckiem\nBo jest co\u015b kurwa podejrzanie grzeczne\nA widz\u0119, \u017ce to urwis gro\u017any, bo ma oczy sprytne\nI z przyjemno\u015bci\u0105 by mnie cho\u0107by kopn\u0105\u0142 w \u0142ydk\u0119\nAlbo inne brzydkie rzeczy by przedsi\u0119wzi\u0105\u0142 szczerze\nA mimo to ich \u0142otr nie przedsi\u0119bierze (he?)\nMy\u015bl\u0119 co si\u0119 tutaj dzieje do diab\u0142a\nPatrz\u0119 na studentki, jedna jest \u0142adna\nAle student zamiast j\u0105 uwie\u015b\u0107 adoruje laptop\nWi\u0119c ona da\u0142a si\u0119 poderwa\u0107 notatkom\nMatko boska, \u015bwiat si\u0119 tak \u0142atwo rozpad\u0142\nCzy to jest miejsce, w kt\u00f3rym by\u0142bym rad pozosta\u0107\nW towarzystwie nieludzko grzecznego dziecka i trojga technokrat\u00f3w\nW tym poci\u0105gu jad\u0105cym na zach\u00f3d\nCzuj\u0119 przyp\u0142yw strachu i w rozpaczy taki koncept mam\nMo\u017ce to nie PKP tylko Deutsche Bahn\nNie bez sensu my\u015bl\u0119 szowinisto pod\u0142y\nPrzecie\u017c niemiecki czterolatek, by ci\u0119 chocia\u017c pogryz\u0142\nGdzie s\u0105 przyczyny tych skutk\u00f3w\nMy\u015bl\u0119 pogr\u0105\u017caj\u0105c si\u0119 w smutku, Bo\u017ce sk\u0105d ten ch\u0142\u00f3d tu\nI kiedy w\u0142a\u015bnie pytam si\u0119 sam do czego my\u015bmy doszli\nKto\u015b aksamitnym g\u0142osem m\u00f3wi przez g\u0142o\u015bnik\n\n\nSzanowni pa\u0144stwo zbli\u017camy si\u0119 do stacji Koszalin G\u0142\u00f3wny\nBardzo prosimy wszystkich wysiadaj\u0105cych podr\u00f3\u017cnych\nO sprawdzenie czy w przedziale nie pozosta\u0142 ich baga\u017c podr\u0119czny\nJednocze\u015bnie zach\u0119camy do je\u017cd\u017cenia poci\u0105gami naszych linii, do widzenia\n\n\n[Zwrotka 2]\nG\u0142os przesta\u0142 si\u0119 s\u0105czy\u0107, a ja my\u015bl\u0119 no przesadzili teraz\n\u015awiat si\u0119 ko\u0144czy, czas umiera\u0107\nBo to znak, \u017ce kapitalizmu dziczeje re\u017cim\nSkoro ju\u017c nawet PKP jest jazzy\nSko\u0144cz\u0119 jak H\u0142asko, nic tylko si\u0119 chlasn\u0105\u0107\nKiedy run\u0105\u0142 ju\u017c ostatni bastion\nP\u0119k\u0142o pasmo z\u0142udze\u0144 i jest rozpacz parszywa\nAle nagle koszmar zaczyna si\u0119 urywa\u0107\nBo gdzie\u015b tak troch\u0119 przed \u0141obzem\nWsiada babcia ubrana w moher, my\u015bl\u0119 jest dobrze\nNawet lepiej, bo nim zaczniemy t\u0142uc o tory\nOna w po\u0142owie zd\u0105\u017cy opowiedzie\u0107 nam sw\u00f3j \u017cyciorys\nOt co, swoj\u0105 drog\u0105 dosy\u0107 nudny z po\u0142ow\u0119 bym obci\u0105\u0142\nAle wreszcie czuj\u0119 tu si\u0119 mniej obco\nI jeszcze niuans nadziei \u017ar\u00f3d\u0142em\nPatrz\u0119 na firanki i z rado\u015bci\u0105 odkrywam, \u017ce s\u0105 brudne\nW jednym z miast sennych wsiada \u0142ysiej\u0105cy brunet\nBabcia si\u0119ga po Nasz Dziennik, on wyci\u0105ga Trybun\u0119\nI w sumie robi si\u0119 jeszcze gor\u0119cej przez to\nZacieram r\u0119ce i ciesz\u0119 si\u0119 jak dziecko\nA propo ten jak dot\u0105d anemiczny anio\u0142 wpatrzony w okno\nJu\u017c mnie czterokrotnie kopn\u0105\u0142 w kolano\nI czuj\u0119, \u017ce jest dobrze zn\u00f3w mi\nBo gniew trzepie mnie, jak turyst\u0119 bia\u0142oruski celnik bez \u0142ap\u00f3wki\nNie zasn\u0119\nS\u0142ysz\u0119 szemranego sprzedawc\u0119, co idzie przez korytarz krzycz\u0105c \"piwo jasne\"\nRobi si\u0119 pasztet\nA ja czuj\u0119, \u017ce mamy jeszcze szans\u0119\nP\u00f3ki po torach je\u017adzi ten skansen\nW poci\u0105gach jest styl\nWi\u0119c zamiast p\u0142yn\u0105\u0107 w innych pr\u0105dach gdzie\u015b by\nUton\u0105\u0107 ja wol\u0119 ogl\u0105da\u0107 ten cyrk\nI czu\u0107 si\u0119 jak pasa\u017cer kolei polskich\nS\u0142ysz\u0105c aksamitny g\u0142os jakby bardziej swojski\n\n\nHehehehe prosz\u0119 szanownego pa\u0144stwa zbli\u017camy si\u0119 do stacji Szczecin G\u0142\u00f3wny\nEe...aa..mhmmmm ... baga\u017ce chcia\u0142bym, \u017ceby pa\u0144stwo zabrali je z przedzia\u0142\u00f3w", "image": "https://images.genius.com/f3073b92f3da67e2e072a112d3e08012.600x595x1.jpg"}], "artist": "\u0141ona"}