{"songs": [{"title": "Wielka Improwizacja", "album": null, "year": "2015-01-22", "lyrics": "[Zwrotka 1]\nSamotno\u015b\u0107 - c\u00f3\u017c po ludziach, czym \u015bpiewak dla ludzi?\nGdzie cz\u0142owiek, co z mej pie\u015bni ca\u0142\u0105 my\u015bl wys\u0142ucha\nObejmie okiem wszystkie promienie jej ducha?\nNieszcz\u0119sny, kto dla ludzi g\u0142os i j\u0119zyk trudzi:\nJ\u0119zyk k\u0142amie g\u0142osowi, a g\u0142os my\u015blom k\u0142amie;\nMy\u015bl z duszy leci bystro, nim si\u0119 w s\u0142owach z\u0142amie\nA s\u0142owa my\u015bl poch\u0142on\u0105 i tak dr\u017c\u0105 nad my\u015bl\u0105\nJak ziemia nad po\u0142kni\u0119t\u0105, niewidzialn\u0105 rzek\u0105\nZ dr\u017cenia ziemi czy\u017c ludzie g\u0142\u0105b nurt\u00f3w dociek\u0105\nGdzie, gdzie p\u0119dzi, czy si\u0119 domy\u015bl\u0105? -\nUczucie kr\u0105\u017cy w duszy, rozpala si\u0119, \u017carzy\nJak krew po swych g\u0142\u0119bokich, niewidomych cie\u015bniach;\nIle krwi tylko ludzie widz\u0105 w tej mojej twarzy\nTylko tyle z mych uczu\u0107 dostrzeg\u0105 w mych pie\u015bniach\nTyle z mych uczu\u0107 dostrzeg\u0105 w mych pie\u015bniach\n\n[Refren]\nOto Wielka Improwizacja, spore wyzwanie\nWielka Improwizacja, moje przes\u0142anie\nWielka Improwizacja, Rychu na bicie\nWielka Interpretacja rap z Mickiewiczem\n\n[Zwrotka 2]\nDepc\u0119 was, wszyscy poeci\nWszyscy m\u0119drce i proroki\nKt\u00f3rych wielbi\u0142, wielbi\u0142 \u015bwiat szeroki\nGdyby chodzili dot\u0105d \u015br\u00f3d swych dusznych dzieci\nGdyby wszystkie pochwa\u0142y i wszystkie oklaski\nS\u0142yszeli, czuli i za s\u0142uszne znali\nI wszystkie s\u0142awy ka\u017cdodziennej blaski\nPromieniami na wie\u0144cach swoich zapa\u0142ali\nZ ca\u0142\u0105 pochwa\u0142 muzyk\u0105 i wie\u0144c\u00f3w ozdob\u0105\nZebran\u0105 z wiek\u00f3w tyla i z pokole\u0144 tyla\nNie czuliby w\u0142asnego szcz\u0119\u015bcia, w\u0142asnej mocy\nJak ja dzi\u015b czuj\u0119 w tej samotnej nocy:\nKiedy sam \u015bpiewam w sobie\n\u015apiewam samemu sobie\nTak! - czu\u0142y jestem, silny jestem i rozumny. -\nNigdy tak nie czu\u0142, tak jak w tej chwili -\nDzi\u015b m\u00f3j zenit, moc moja dzisiaj si\u0119 przesili\nDzi\u015b poznam, czym najwy\u017cszy, czylim tylko dumny;\nDzi\u015b chwila przeznaczona\nI najsilniej dzi\u015b wyt\u0119\u017c\u0119 duszy mej ramiona -\nTo chwila Samsona\nKiedy wi\u0119zie\u0144 i \u015blepy tak duma\u0142 u kolumny\nZrzuc\u0119 cia\u0142o i tylko tak jak duch wezm\u0119 pi\u00f3ra -\nPotrzeba lotu\nWylec\u0119 z planet gwiazd ko\u0142owrotu\nTam dojd\u0119, gdzie granicz\u0105 Stw\u00f3rca i natura\n\n[Refren]\nOto Wielka Improwizacja, spore wyzwanie\nWielka Improwizacja, moje przes\u0142anie\nWielka Improwizacja, Rychu na bicie\nWielka Interpretacja rap z Mickiewiczem\n\n[Zwrotka 3]\nDaj mi rz\u0105d dusz! - Gardz\u0119 t\u0105 martw\u0105 budow\u0105\nKt\u00f3r\u0105 gmin \u015bwiatem zowie i przywyk\u0142 j\u0105 chwali\u0107\n\u017bem nie pr\u00f3bowa\u0142 dot\u0105d, czyli moje s\u0142owo\nNie mog\u0142oby jej wnet zwali\u0107\nLecz czuj\u0119 w sobie, \u017ce gdybym m\u0105 wol\u0119\n\u015acisn\u0105\u0142, nat\u0119\u017cy\u0142 i razem wy\u015bwieci\u0142\nMo\u017ce bym sto gwiazd zgasi\u0142, a drugie sto wznieci\u0142 -\nBo jestem nie\u015bmiertelny! i w stworzenia kole\nS\u0105 inni nie\u015bmiertelni; - wy\u017cszych nie spotka\u0142em. -\nNajwy\u017cszy na niebiosach! - Ciebie tu szuka\u0142em\nJa najwy\u017cszy z czuj\u0105cych na ziemnym padole\nNie spotka\u0142em Ci\u0119 dot\u0105d - \u017ce\u015b Ty jest, zgaduj\u0119;\nNiech Ci\u0119 spotkam i niechaj Tw\u0105 wy\u017cszo\u015b\u0107 uczuj\u0119 -\nJa chc\u0119 w\u0142adzy, daj mi j\u0105, lub wska\u017c do niej drog\u0119!\nO prorokach, dusz w\u0142adcach, \u017ce byli, s\u0142ysza\u0142em\nI wierz\u0119; lecz co oni mogli, to i ja mog\u0119\nJa chc\u0119 mie\u0107 w\u0142adz\u0119, jak\u0105 Ty posiadasz\nJa chc\u0119 duszami w\u0142ada\u0107, jak Ty nimi w\u0142adasz\n\n[Refren]\nOto Wielka Improwizacja, spore wyzwanie\nWielka Improwizacja, moje przes\u0142anie\nWielka Improwizacja, Rychu na bicie\nWielka Interpretacja rap z Mickiewiczem\n\n[Tekst i adnotacje na Rap Genius Polska]", "image": "https://images.rapgenius.com/2828d33078ff81bca0ddd4686b9e411c.1000x563x1.jpg"}], "artist": "Peja"}