{"songs": [{"title": "Oko patrz\u0105cego", "album": "Pi\u0119kno i Bestia EP", "year": "2017-10-01", "lyrics": "[Zwrotka 1]\nKamienica w centrum na granicy \u015bwiat\u00f3w\nNeon w oknie noc\u0105 gra samotne pizzicato\nWiod\u0119 \u017cycie na wz\u00f3r sztuki, sprawny imitator\nPalcem podr\u00f3\u017cuj\u0119 drog\u0105 kropel, szyby map\u0105\nLata op\u0142ywaj\u0105 mnie jak w miejskim gwarze twarze\nI ka\u017cdy kogo znam, jak jeden m\u0105\u017c narzeka, \u017ce\nNa zegarze p\u0119dzi czas i topniej\u0105 kalendarze\nNie wierzy\u0142em, \u017ce naprawd\u0119 co\u015b si\u0119 ko\u0144czy tym razem\nKilka dziesi\u0105tek lat i \u015bwiat jest zwyk\u0142y, oczy przywyk\u0142y\nWszystkiego pewni wszyscy, paradoksalnie tracimy zmys\u0142y\nZ pustk\u0105 w oku, szukamy widok\u00f3w, lecz nie znajdziemy niczego\nBo pi\u0119kno, je\u015bli gdziekolwiek tu by\u0142o, to by\u0142o w oku patrz\u0105cego\nWt\u00f3rni \u015blepcy, z rozkosz\u0105 wci\u0105gaj\u0105 zapach p\u0142on\u0105cej t\u0119czy\nNie maj\u0105 formy, chyba \u017ce stan\u0105 na baczno\u015b\u0107 lub padn\u0105 na kl\u0119czki\nChore emocje tworz\u0105 si\u0119 zawsze pomi\u0119dzy g\u00f3r\u0105 a do\u0142em\nA nic nie zr\u00f3wnuje jak ogie\u0144, zostawia wszystko razem zmieszane z Popio\u0142em\n\n[Refren x2]\nPrzez chwil\u0119 widz\u0119 twoje oczy jak gwiazdy\nZa chwil\u0119 widz\u0119 twoje oczy jak bomby\nSpadaj\u0105 z milcz\u0105cego nieba jak p\u0142atki\nZostawi\u0105 tu po sobie rozorane klomby\n\n[Scratche]\nB\u0119d\u0119 wy\u0107 do pustego nieba\nCho\u0107 dobrze wiem, \u017ce i tak to niczego nie da\nPrzez chwil\u0119 widz\u0119 twoje oczy jak gwiazdy\nTo przemija - jestem sam jak ka\u017cdy\n\n[Zwrotka 2]\nKikutem nogi krzes\u0142a mieszam mokry popi\u00f3\u0142\nWok\u00f3\u0142 pe\u0142za dym, czy to mg\u0142a czy to opium?\nWypali\u0142o si\u0119 do cna jak blask w moim oku\nCia\u0142o wiruje na linie pod belk\u0105 w twoim oku\nPrzed zgniecion\u0105 puszk\u0105 autobusu stoi w szoku\nCh\u0142opiec mru\u017c\u0105c oczy od frenezji powidok\u00f3w\nBoi si\u0119 spojrzenia, boi r\u0105k, boi krok\u00f3w\nJego oczy jeszcze nie przywyk\u0142y do twoich wyrok\u00f3w\nM\u0142ode i s\u0142abe umys\u0142y dr\u0105\u017cone ci\u0105gle przez bezbarwne larwy\nZ kokon\u00f3w wylec\u0105 drony, zamiast motylich wojenne barwy\nIdzie im tylko o jedno, chodzi o jedn\u0105 ideologi\u0119\nId\u0119 o zak\u0142ad, nie b\u0119dzie ust\u0119pstw, je\u015bli powstaniesz, p\u00f3jd\u0105 na wojn\u0119\nTo si\u0119 ju\u017c dzieje, nawet je\u017celi dopiero co przybiera formy\nKa\u017cd\u0105 ide\u0119, symbol, wezm\u0105 i b\u0119d\u0105 wyciera\u0107 mordy\nKogut ju\u017c pieje, wi\u0119cej ni\u017c trzy razy b\u0119d\u0105 si\u0119 wypiera\u0107 podli\nKto sieje wiatr tak d\u0142ugo, czeka na burze, b\u0119dzie zbiera\u0107 sztormy\n\n[Refren x2]\nPrzez chwil\u0119 widz\u0119 twoje oczy jak gwiazdy\nZa chwil\u0119 widz\u0119 twoje oczy jak bomby\nSpadaj\u0105 z milcz\u0105cego nieba jak p\u0142atki\nZostawi\u0105 tu po sobie rozorane klomby\n\n[Scratche]\nMoje korzenie przechodz\u0105 przez oczodo\u0142y czaszek\nW ko\u0142o ani \u017cywej duszy, w Tobie te\u017c\nZawsze chyba chcia\u0142em tego, sam na sam z pe\u0142ni\u0105\nB\u0119d\u0119 wy\u0107 do pustego nieba\nCho\u0107 dobrze wiem, \u017ce i tak to niczego nie da\nPrzez chwil\u0119 widz\u0119 twoje oczy jak gwiazdy\nTo przemija - jestem sam jak ka\u017cdy", "image": "https://images.genius.com/632b2f449964606fc136db000601e7db.960x960x1.jpg"}], "artist": "Bisz"}