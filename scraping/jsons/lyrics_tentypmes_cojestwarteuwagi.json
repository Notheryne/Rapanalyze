{"songs": [{"title": "Co jest warte uwagi", "album": "Zamach Na Przeci\u0119tno\u015b\u0107", "year": "2009-04-25", "lyrics": "OK, spytaj siebie\nCo jest warte uwagi, a co nie warte \u015bliny by splun\u0105\u0107\nCo jest p\u0142odn\u0105 my\u015bl\u0105, co zu\u017cyt\u0105 gum\u0105\nCzym jest klas\u00f3wka sprzed lat, o kt\u00f3r\u0105 dr\u017ca\u0142a matka\nDzi\u015b nie pami\u0119tam jak na nazwisko mia\u0142 wychowawca\nLepi\u0142 nieudolnie, szkoda, \u017ce tworzywo by\u0142o dzieckiem\nWywiad\u00f3wki, jego dekrety w\u0142adzy nad kr\u00f3lestwem\nCzym jest b\u00f3l brzucha przed szkoln\u0105 dysk\u0105\nTaniec, dzi\u015b tym gardz\u0119, wtedy znaczy\u0142 wszystko\nJarzeni\u00f3wki, wyk\u0142adziny lepkie od potu i syfu\nCiemne poranki, nagle to \u015bwiat\u0142o z sufitu\nCzym jest dzi\u015b dla mnie pora przed po\u0142udniem (snem)\nWtedy d\u0142ug\u0105 przerw\u0105, pod jej koniec zaczyna\u0142em ju\u017c smutnie\u0107\nWiadra bzdur o jamoch\u0142onach kujon\u00f3w pcha\u0142y wy\u017cej\nDzi\u015b potrzebna wiedza ze szk\u00f3\u0142 ma obj\u0119to\u015b\u0107 dw\u00f3ch \u0142y\u017cek\nHistoria, dekada o kr\u00f3lach z banknot\u00f3w\nLekcja o Holokau\u015bcie, p\u00f3\u0142 o PRL\nOt\u00f3\u017c czym jest te 12 lat edukacji, niech j\u0105 diabli\nZgrzytem sto\u0142\u00f3w, krzese\u0142, suchej kredy i tablic\nStarszy brat wraca\u0142 ze szk\u00f3\u0142 kwituj\u0105c dzie\u0144 - kurwa ma\u0107!\nBy\u0142 punkiem, dla dyrektora \u0142achudr\u0105\nA ja wiedzia\u0142em, \u017ce te same kadry, b\u0119d\u0105 mnie karmi\u0107\nNa sto\u0142\u00f3wce gdzie ka\u017cdy chcia\u0142 by\u0107 popularny\nJa te\u017c, ja te\u017c\n\n[Ref.]\nCo jest warte uwagi, a co nie warte \u015bliny by splun\u0105\u0107\nPierdole \u015bwiat, nie, cho\u0107 m\u00f3g\u0142bym go posun\u0105\u0107\nDo odpowiedzialno\u015bci za wymian\u0119 warto\u015bci\nBior\u0119 old-school'owy rzutnik, serwuj\u0119 slajdy dla go\u015bci\nCo jest warte zadumy, co nie warte uryny\nBo ola\u0107, z jakiej litery mam napisa\u0107 Polak\nPisz\u0119 z wielkiej cho\u0107 kapowali na moich starych\nDzi\u015b na mnie nie kapuj\u0105, chc\u0105 zbi\u0107 na mnie dolary\n(Rozwa\u017cmy to)\n\nCo dzi\u015b warte s\u0105 przechadzki w podwarszawskich w\u0142o\u015bciach mojej babci\nGdzie spotyka\u0142em zagadki klasy paj\u0105ki przed kt\u00f3rymi dr\u017c\u0119 do dzi\u015b\nPaj\u0119czyny, wrzuca\u0142em w nie komary, muchy i \u0107my\nIch czyny by przetrwa\u0107, jego by zje\u015b\u0107\nDawa\u0142y mi emocje, a dzi\u015b sprawdzam myspace\nCo te warte, wiedza, \u017ce zgin\u0119\u0142a panna w wypadku\nNie zna\u0142em jej, nie czuj\u0119 potrzeby p\u0142aczu czy haftu\nVia Internet, \u015bwiat jest p\u0142aski i sztywny\nJedyne co trwo\u017cy, jej profil jest aktywny\nJakby mia\u0142a o\u017cy\u0107 na prze\u0142omie systemu\nLudzie nie wiedzieli czemu to s\u0142u\u017cy\nGospodarczy krajobraz po burzy\nFiaty, Polonezy dzi\u015b to jak dalecy krewni\nGdy ich widz\u0119 tego sk\u0105d pochodz\u0119 jestem pewny\nI tak jak gawied\u017a za Wa\u0142\u0119sy pyta\u0142a jaki sens w tym\nCo b\u0119dzie w 2000, czy b\u0119d\u0105 Bogu wdzi\u0119czni\nTak ja czuj\u0119 si\u0119 dzi\u015b widz\u0105c klas\u0119 \u015bredni\u0105\nR\u00f3\u017cnica, ja znam odpowied\u017a i wiem jak zwi\u0119dn\u0105\nCi bardziej wra\u017cliwi zaczn\u0105 mie\u0107 tego pot\u0105d\nWierzyli kiedy\u015b mocno, \u017ce przeci\u0119tno\u015b\u0107 nie jest cnot\u0105\nKochali takich co szli pod cel\u0119 zamiast do armii\nDzi\u015b s\u0105 nieszkodliwym owocem gospodarki\nTo wszystko, najwi\u0119ksz\u0105 ekstrawagancj\u0105 jest z\u0142o\u015bliwy dowcip o szefie\n\n[Ref.]\n\nCo jest warta r\u00f3\u017cnica mi\u0119dzy modelami kom\u00f3rek\nDla hodowlanych dzieci, poza tym nic nie liczy si\u0119 w og\u00f3le\nMi\u0119dzy kom\u00f3rk\u0105, a domem z dala od stolicy jest r\u00f3\u017cnica\nChowaj\u0105 si\u0119 tam r\u00f3wie\u015bnicy po wy\u017cszych\nGdy po pijaku krzyczy stary, chce siekier\u0105 syna przystrzyc\n150 kilometr\u00f3w, ko\u0142o dwustu\nBose stopy w b\u0142ocie lub \u015bwiat le\u017c\u0105cy u st\u00f3p\nBose stopy pociech, kt\u00f3rych nikt nie pociesza, constans\nLaptopy i koks, w\u0119giel w piecach kaflowych \u015al\u0105ska\nTaki kontrast, nie zrobi\u0119 z tego singla, za g\u0142o\u015bne echa\nKorporacyjny s\u0105siad z wra\u017cenia m\u00f3g\u0142by kogo\u015b przejecha\u0107\nCo jest warta ta dekada, dekada strat, JPII\nEdelman i Bartoszewski \u017cyj\u0105, warto gra\u0107\nP\u00f3ki Stasiuk goi si\u0144ce prowincji, Sta\u0144ko tr\u0105bi, Krauze\nKoterski, chc\u0105 czego\u015b wi\u0119cej ni\u017c kolejny thousand\nBo m\u0142odzie\u017c, ta przy koktajlach pie\u015bci s\u0142owa\nJa na odmu\u0142\u0119 da\u0142bym im koktajl Mo\u0142otowa", "image": "https://images.genius.com/2df90d532424623e32ac37527196ac27.473x464x1.jpg"}], "artist": "Ten Typ Mes"}