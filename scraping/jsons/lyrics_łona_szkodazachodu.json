{"songs": [{"title": "Szkoda zachodu", "album": "Cztery i p\u00f3\u0142", "year": "2011-09-28", "lyrics": "[Zwrotka 1]\nZnam Ci\u0119 od tylu lat ju\u017c w sumie, cho\u0107 fakt, nie umiem\nStan\u0105\u0107 w tym zacnym t\u0142umie posiadaczy ostatnich sumie\u0144\nCo mamy? Pi\u0105tek, jedenasta osiem\nA widzia\u0142em Ci\u0119 dos\u0142ownie wsz\u0119dzie gdzie bym nie poszed\u0142\nW tramwaju by\u0142e\u015b dziadkiem, narzeka\u0142e\u015b drugiemu dziadkowi\nNa laicyzacj\u0119, i na Zach\u00f3d, i czemu tak robi\nTen Zach\u00f3d, \u017ce upad\u0142 nisko i chce upa\u015b\u0107 ni\u017cej\nI \u017ce Boga si\u0119 wyrzek\u0142, i \u015bci\u0105ga nam krzy\u017ce\n\"Nasze krzy\u017ce!\", w telewizji by\u0142o Ci przykro\nZ powodu wszystkich dzieci mordowanych przez in vitro\n(A z kolei...) w mi\u0119snym by\u0142e\u015b \u0142askaw si\u0119 \u017cali\u0107\n\u017be z Europy tylko liberalizm, tolerancja i pedali\nOd rana masz wynik spory\nBo widzia\u0142em sto twoich twarzy, a w ka\u017cdej z nich t\u0119 sam\u0105 gorycz\nUpiory jakie\u015b z miejsc najodleglejszych?\nNie, to jeden upi\u00f3r i to jak najbardziej tutejszy\nTen upi\u00f3r, kt\u00f3ry daje wiar\u0119 i up\u00f3r\nKt\u00f3ry krzyczy \"nie dyskutuj\" i ka\u017ce wznosi\u0107 mury z trup\u00f3w\nUpi\u00f3r, z kt\u00f3rym bym walczy\u0142 na og\u00f3\u0142\nJeszcze wczoraj, a dzi\u015b? Szkoda zachodu!\nNie mam si\u0142y, nie mam ju\u017c pomys\u0142\u00f3w jak zepsu\u0107\nTwoj\u0105 tarcz\u0119 ze strachu i zbroj\u0119 z kompleks\u00f3w\nTwoj\u0105 pogard\u0119 co j\u0105 zwykle wzbudza byle pow\u00f3d\nNie, naprawd\u0119 szkoda zachodu\n\n[Hook x2]\nNie mam si\u0142y t\u0142uc si\u0119 z tob\u0105, czy tru\u0107 si\u0119 tob\u0105\nCzy i\u015b\u0107 z tob\u0105 w tango, albo jakie\u015b grubsze pogo\nPo co m\u00f3wi\u0107 do kogo\u015b, kto ju\u017c dawno og\u0142uch\u0142\nNie b\u0119d\u0119 walczy\u0107 z upiorem, szkoda zachodu\n\n[Zwrotka 2]\nJa sw\u00f3j op\u00f3r gasz\u0119, a Ty walcz z tym co obce\nWalcz z tym, co nie jest nasze\nRozbijaj sw\u00f3j warowny ob\u00f3z, ja pasuj\u0119\nSzkoda Zachodu, ale z drugiej strony szkoda zachodu\nWidzisz, nie chc\u0119 narzeka\u0107, ale szkoda mi paru drobnostek\nJak wolno\u015b\u0107 s\u0142owa czy prawa cz\u0142owieka\nKilka zachodnich g\u0142upot bez znaczenia\nWolno\u015b\u0107 prasy, wolno\u015b\u0107 zgromadze\u0144, wolno\u015b\u0107 sumienia\nDemokracja? Nawet jak kulawa i m\u0142oda\nAle przyzwyczai\u0142em si\u0119 ju\u017c do niej, troch\u0119 szkoda\n\u017bal b\u0119dzie odrobin\u0119 zabra\u0107\nT\u0119 swobod\u0119 my\u015bli, czy r\u00f3wno\u015b\u0107, nawet je\u015bli mocno podupad\u0142a\nWiem, \u017ce przed chwil\u0105 zakopa\u0142em top\u00f3r\nAle je\u015bli mam to wszystko straci\u0107, ro\u015bnie we mnie op\u00f3r\nI domy\u015blasz si\u0119 jaki dzia\u0142ania przyjm\u0119 modus\nBo jednak szkoda mi tego Zachodu\n\n[Hook x2]\nNiby nie mam si\u0142y t\u0142uc si\u0119 z tob\u0105, czy tru\u0107 si\u0119 tob\u0105\nCzy i\u015b\u0107 z tob\u0105 w tango, albo jakie\u015b grubsze pogo\nCzy m\u00f3wi\u0107 do kogo\u015b, kto ju\u017c dawno og\u0142uch\u0142\nAle b\u0119d\u0119 walczy\u0107, cho\u0107by upiorem, bo szkoda Zachodu\n\n[Tekst - Rap Genius Polska]", "image": "https://images.genius.com/eb6d3fd6afe55e24ba4577a55e0617e7.410x410x1.jpg"}], "artist": "\u0141ona"}