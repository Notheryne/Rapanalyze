{"songs": [{"title": "Passio", "album": "Poezja", "year": null, "lyrics": "Czasem jedyne co pozostaje\nTo ten bezsensowny up\u00f3r\nNatr\u0119tna my\u015bl,\n\u017be trzeba realizowa\u0107 marzenia\nNawet je\u015bli nie maj\u0105 innej warto\u015bci\nNi\u017c to g\u0142upkowate\n'bo tak mi si\u0119 uroi\u0142o'\n\nTo jest pasja,\nP\u00f3\u017aniej obsesja,\nNa ko\u0144cu zm\u0119czony triumf\nAlbo niezno\u015bna pora\u017cka\n\nLecz tylko 'to' tak nap\u0119dza -\nZrobi\u0107 to, och, zrobi\u0107 to!\nCo?\nCo\u015b \u017ceby przesta\u0107 czu\u0107 mia\u0142ko\u015b\u0107\n\nTo jedyny pow\u00f3d\nDla kt\u00f3rego mo\u017cna co\u015b jeszcze\nPo\u015bwi\u0119ci\u0107\nZmusi\u0107 si\u0119\nDo ostatecznego wysi\u0142ku\nPracowa\u0107 szczerze\nPrze\u0142ama\u0107\nSiebie\nPrzyzwyczajenie\nOp\u00f3r\n\nNie wiem czy to si\u0119 wybiera\nNie s\u0105dz\u0119\nTo nie jest tak \u017ce mo\u017cesz by\u0107 kim chcesz\nTo jest tak, \u017ce mo\u017ce uda Ci si\u0119 osi\u0105gn\u0105\u0107\nMaksimum siebie\n\nMniej lub bardziej szcz\u0119\u015bliwie\nBo nie wybierasz czasu ani miejsca\nAni sk\u0142onno\u015bci kt\u00f3re nabywasz przypadkiem\n(wszystkie matki \u015bwiata powinny czuwa\u0107\nNad lekturami swoich dzieci -\nBo co ze mn\u0105 zrobi\u0142 Norwid?\n- a jednak dzi\u0119kuj\u0119 za to, a Ty mamo\nP\u0142aczesz nade mn\u0105 sp\u00f3\u017anionymi \u0142zami\nI czemu nie jestem kimkolwiek innym?\nNauczycielem, sprzedawc\u0105, architektem,\n\u017beby to wszystko by\u0142o cho\u0107 odrobin\u0119\nProstsze..)\n\nTo wszystko i ja w tym wszystkim to\n\u015alepy los (czy te\u017c przemy\u015blny scenariusz\nBoga, prawo karmy, czyli w efekcie -\nTo samo tak samo nieprzeniknione)\n\nI to jest (jak) mi\u0142o\u015b\u0107\nTrwasz przy tym\nNawet je\u015bli nie przynosi Ci nic\nOpr\u00f3cz cierpienia\n\nPasja Nietzschego\nPasja Rockefellera\nPasja Bukowskiego\nPasja Don Juana\nPasja Chrystusa\n\nDo b\u00f3lu\n\nAle tylko 'to' tak nap\u0119dza\nTylko to kreuje bohater\u00f3w mimo woli\nUczucie\n\u017be musz\u0105 to zrobi\u0107 ponad wszystko\nI robi\u0105 to", "image": "https://images.genius.com/c19b569ed8fa05626ac8ae8e741b9204.182x182x1.jpg"}], "artist": "Bisz"}