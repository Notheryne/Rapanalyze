{"songs": [{"title": "Szarzyna i Duch", "album": "P\u0142yta Rodzaju", "year": null, "lyrics": "Chc\u0119 uczestniczy\u0107 w mie\u015bcie\nChc\u0119 pisa\u0107 co\u015b na jego murach albo na kartach historii nabazgra\u0107 cztery zdania\nRozbi\u0107 butl\u0119 szampana o jego burt\u0119 albo chocia\u017c zrobi\u0107 burd\u0119 gdy zobacz\u0119\n\u017be zn\u00f3w kto\u015b si\u0119 k\u0142ania - Rozta\u0144czonym poetom, kt\u00f3rzy m\u00f3wi\u0105, \u017ce p\u0142ytkie s\u0142owa, kt\u00f3re p\u0142yn\u0105 z ich pi\u0119knych mord, to jest sztuka ponadczasowa\nEch...\nWestchnieniem kwituj\u0119 ten be\u0142kot pi\u0119kne mordy, daj\u0105c szans\u0119 historii na zacieranie \u015blad\u00f3w po Was\nBior\u0119 g\u0142\u0119boki wdech\nBo gdy mia\u0142em wraca\u0107 do sedna poczu\u0142em mocny niesmak, zda\u0142em sobie spraw\u0119\n\u017be kamie\u0144 w\u0119gielny w fundamentach miasta, w kt\u00f3rym chc\u0119 uczestniczy\u0107 kto inny ju\u017c zakopa\u0142\nA przez wrogie has\u0142a na murach te\u017c ju\u017c niewiele miejsca\nWi\u0119c w sumie co ja mog\u0119? To chyba pora, by sprzeda\u0107 tornister i na drog\u0119\nKt\u00f3r\u0105 krocz\u0105 wszyscy wst\u0105pi\u0107 zanim jeszcze fobie, przed szaro\u015bci\u0105 zdecyduj\u0105 za mnie\nBym strzeli\u0142 w sw\u0105 w\u0142asn\u0105 g\u0142ow\u0119\n\nProsz\u0119 mnie zrobi\u0107 na szaro. Przecie\u017c \u015bwiata nie zmieni\u0119, ju\u017c wielu pr\u00f3bowa\u0142o\nProsz\u0119 mnie zrobi\u0107 na szaro. Koniec tej dziecinady, ju\u017c mi wykie\u0142kowa\u0142 zarost\nProsz\u0119 mnie zrobi\u0107 na szaro. Przecie\u017c \u015bwiata nie zmieni\u0119, ju\u017c wielu pr\u00f3bowa\u0142o\nProsz\u0119 mnie zrobi\u0107 na szaro. Prosz\u0119 mnie zrobi\u0107 na szaro, bo chc\u0119 by\u0107 szary jak\n\u015awiat, \u015bwiat, \u015bwiat, \u015bwiat, \u015bwiat. Chc\u0119 by\u0107 szary jak \u015bwiat, \u015bwiat, \u015bwiat, \u015bwiat, \u015bwiat, \u015bwiat. Chc\u0119 by\u0107 szary jak \u015bwiat, \u015bwiat, \u015bwiat\u2026\n\nNo i si\u0119 uda\u0142o, wcze\u015bniej id\u0105c z miejskim t\u0142umem odczuwa\u0142em niemoc, teraz czuj\u0119 si\u0119 kameleon\nNo si\u0119 uda\u0142o, jestem szaro-szary, cho\u0107 my\u015bla\u0142em, \u017ce to nierealne ludzie mnie zaczarowali\nLetnim hitem z youtube'a sobie zag\u0142usz\u0119 zmys\u0142y, po co mam pisa\u0107 poezj\u0119? kijem nie zawr\u00f3c\u0119 Wis\u0142y\nA to co my\u015bla\u0142em wcze\u015bniej jest niestety kiepskie, co to za dziwne marzenie, by na zawsze zosta\u0107 dzieckiem?\n\nGdy m\u00f3wi\u0142em te s\u0142owa ju\u017c w pe\u0142ni przekonany, \u017ce wewn\u0119trzna szaro\u015b\u0107 jest spoko i mi dostarczy plon\u00f3w\nNagle zastygn\u0105\u0142em w miejscu jak zamurowany, bo cho\u0107 by\u0142em sam w mieszkaniu us\u0142ysza\u0142em g\u0142os z balkonu\nG\u0142os by\u0142 przera\u017caj\u0105cy, mia\u0142 w sobie dziwn\u0105 b\u0142ogo\u015b\u0107, ale te\u017c nie szcz\u0119dzi\u0142 przekle\u0144stw\nKaza\u0142 mi natychmiast wyj\u015b\u0107 na balkon na rozmow\u0119, no a przede wszystkim kaza\u0142 zdradzi\u0107 mi \"szare zakl\u0119cie\"\n\"Hola, hola! Najpierw powiedz mi kim jeste\u015b?! Sk\u0105d wiesz o szarym zakl\u0119ciu i czemu bez pytania\nWlaz\u0142e\u015b do mieszkania, chocia\u017c drzwi by\u0142y szczelnie zamkni\u0119te?! Radz\u0119 szybko si\u0119 t\u0142umaczy\u0107, bo Ci poobijam szcz\u0119k\u0119\"\nA on tylko westchn\u0105\u0142, a po chwili zamilk\u0142, a wi\u0119c z zapalniczk\u0105 w zaci\u015bni\u0119tej pi\u0119\u015bci otworzy\u0142em z hukiem balkonowe drzwi\nLecz gdy ju\u017c mia\u0142em zdzieli\u0107 oponenta, okaza\u0142o si\u0119, \u017ce b\u0119dzie ci\u0119\u017cko, no bo on jest Duchem\n\"Przecie\u017c Duchy nie istniej\u0105, czy ja oszala\u0142em? Jeste\u015b troch\u0119 straszny gdybym wiedzia\u0142 by\u0142bym mi\u0142y\", a on znowu tylko westchn\u0105\u0142, a po chwili stwierdzi\u0142:\n\"Miko\u0142aju, straszniejsze jest to co ludzie Ci zrobili! Chcesz by\u0107 szaro-szary?\nNie wolisz kolorowych ba\u015bni snu\u0107 i do tego na swym w\u0142asnym kontynencie? Nie chc\u0119 z buciorami w\u0142azi\u0107 w Twoje \u017cycie\nAle nie pozwol\u0119 na to, \u017ceby\u015b przepad\u0142 przez jakie\u015b zakl\u0119cie, a wi\u0119c zdrad\u017a mi jego tre\u015b\u0107 dla dobra swoich los\u00f3w\"\nPrzyznam szczerze, \u017ce swoim wywodem mnie przerazi\u0142. Obiecywa\u0142 jednak, \u017ce odnajdzie dla mnie spos\u00f3b na odszarowanie\nWi\u0119c zdradzi\u0142em mu przekl\u0119te frazy\n\nChc\u0119 by\u0107 szary jak \u015bwiat, \u015bwiat, \u015bwiat, \u015bwiat, \u015bwiat. Chc\u0119 by\u0107 szary jak \u015bwiat, \u015bwiat, \u015bwiat, \u015bwiat, \u015bwiat, \u015bwiat. Chc\u0119 by\u0107 szary jak \u015bwiat\n\nGdy us\u0142ysza\u0142 zakl\u0119cie pomilcza\u0142 jeszcze moment, w dali zachodzi\u0142o s\u0142o\u0144ce, no a Duch zachodzi\u0142 w g\u0142ow\u0119\nW ko\u0144cu stwierdzi\u0142, \u017ce tu nie wystarcz\u0105 s\u0142owa, ale \u017ce zna jeden spos\u00f3b, by odzyska\u0107 my\u015bli zniewolone\n\"Tylko \"Niebosk\u0142onem\"\". Powt\u00f3rzy\u0142 kilka razy s\u0142owa \"Tylko \"Niebosk\u0142onem\"\". Nim zd\u0105\u017cy\u0142em wykrzycze\u0107\n\u017be to jest kiepski pomys\u0142, on ju\u017c odlatywa\u0142, a ja pad\u0142em jak ra\u017cony gromem", "image": "https://images.genius.com/3d5959c6ea47fef89a074531aad8cf4b.400x400x1.jpg"}], "artist": "Meek, Oh Why?"}