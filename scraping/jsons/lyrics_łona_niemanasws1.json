{"songs": [{"title": "Nie ma nas w S-1", "album": "\u0141ona, Webber & The Pimps w S-1", "year": null, "lyrics": "Nie ma... nie ma... nie ma... nas...\nNie ma... nie ma... nie ma... nas...\n\n[Zwrotka 1]\nZwyk\u0142y dzie\u0144 jakich tysi\u0105c, mam chytry cel aby s\u0142ysz\u0105c\nJak wyje budzik troch\u0119 ten \u015bwit ostudzi\u0107 albo w og\u00f3le go wyci\u0105\u0107\nAle to uparty bydlak i w tym tygodniu chyba po raz czwarty wygra\nWi\u0119c z trudem wstaj\u0119, cho\u0107 jutrzenki blask nieco wyblak\u0142\nWychodz\u0119 z domu by spostrzec, \u017ce znowu jest post\u0119p w tym og\u00f3lnonarodowym ruchu tor\u00f3w\nGdzie rozp\u0119d bior\u0105 tylko po to, \u017ceby w co\u015b jebn\u0105\u0107 jak piorun na o\u015blep\nCodziennie w\u0142\u0105czam stoper po czym licz\u0119 ile minut\nMinie nim ktokolwiek obcy spojrzy mi w oczy albo nim\nPrzemknie jemu lub jej cho\u0107by p\u00f3\u0142g\u0119bkiem, czemu by nie\nU\u015bmiech, co wst\u0119pnie trzyma\u0142, ale wygra\u0142 z nim podst\u0119pnie wykrzywiony grymas\nCzekam na dzie\u0144, kt\u00f3ry uczyni, \u017ce poczuj\u0119 \u017ce\n\u0141\u0105czy mnie z nimi wi\u0119cej ni\u017c to brni\u0119cie w prz\u00f3d po jednej linii\nJaki\u015b gest, mo\u017cna rzec, \u017ce to pusty gest, ale to s\u0142uszny test\nJe\u015bli z tych pustych gest\u00f3w mo\u017cesz wi\u0119\u017a jak\u0105\u015b kre\u015bli\u0107\nI id\u0119 obcy w\u015br\u00f3d swoich przez t\u0142um co obco\u015b\u0107 prawdopodobnie w genach ma\nI szukam symboli czy chocia\u017cby pustych gest\u00f3w, bo bez tego nie ma nas\n\n[Cuty]\nNie ma... nie ma... nie ma... (Kogo?) nas...\nNie ma... nie ma... nie ma... (Kogo?) nas...\n\n[Zwrotka 2]\nPatrz\u0119 od dawna, jeszcze nie jak pitbull, ju\u017c jak wilczur\nBo do diab\u0142a jestem u siebie w\u015br\u00f3d nieprzyjaznych tubylc\u00f3w\nJest prawda w tym jaka\u015b o nas, \u017ce na og\u00f3\u0142 tak suniemy ponad tymi co nam przecinaj\u0105 drog\u0119\nW t\u0142umie czy w domach, sw\u00f3j staje si\u0119 obcy, przy czym byle co nas umie przekona\u0107, \u017ce\nKiedy m\u00f3wi mo\u017cesz stawia\u0107, \u017ce ma w tym interes spokojnie\nKiedy milczy - gardzi bezspornie, kiedy patrzy - deklaruje wojn\u0119\nCodziennie staram si\u0119 scala\u0107 ten skrz\u0119t ich z ca\u0142o\u015bci\u0105\nCo taki ju\u017c wdzi\u0119k jej, \u017ce w najlepszym razie patrzy oboj\u0119tnie\nA \u017ce oczy ma na og\u00f3\u0142 wilcze, to konflikt wisi w powietrzu jak na \u017cy\u0142ce\nNie musimy ze sob\u0105 gada\u0107, ale mogliby\u015bmy sympatyczniej milcze\u0107\nNie musimy oczekiwa\u0107 cudu - w tej materii raczej bym entuzjazm studzi\u0142\nAle nie musimy sobie nic m\u00f3wi\u0107, \u017ceby dostrzec w ludziach cho\u0107by odrobin\u0119 ludzi\nCzekam bezwiednie na jaki\u015b znak, chocia\u017c nadzieja blednie\nBo ten stoper, co w poprzedniej zwrotce odpali\u0142em, ci\u0105gle biegnie\nBo jak go wy\u0142\u0105czy\u0107, kiedy ka\u017cdy bez celu z pustym wzrokiem brnie na czas?\nA wystarczy\u0142by odruch, jakikolwiek ludzki odruch, bo bez tego nie ma nas\n\n\nNie ma... nie ma... nie ma... (Kogo?) nas...\nNie ma... nie ma... nie ma... (Kogo?) nas... (W\u0142a\u015bnie tak)\nNie ma... nie ma... nie ma... (Kogo?) nas... (Nie ma nas, nie ma nas)\nNie ma... nie ma... nie ma... (Kogo?) nas...\n\nNie ma nas\n\nNie ma nas ale czy jeste\u015bcie wy?\nNo to pi\u0119knie", "image": "https://images.genius.com/ae4e6caa69308e1ddffc21215f4fe5f9.1000x1000x1.jpg"}], "artist": "\u0141ona"}