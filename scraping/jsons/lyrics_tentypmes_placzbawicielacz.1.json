{"songs": [{"title": "Plac Zbawiciela cz.1", "album": "Zamach Na Przeci\u0119tno\u015b\u0107", "year": "2009-04-25", "lyrics": "[Intro]\nSprawd\u017a, sprawd\u017a, sprawd\u017a, sprawd\u017a t\u0119 histori\u0119\nZ trzech pokole\u0144, aha, ta-ta-ty-ta-ta\nChyba jestem pomi\u0119dzy ostatnim ogniwem, a \u015brodkowym\nAle usi\u0142uj\u0119 jako\u015b wprowadzi\u0107 to ze swojej m\u0142odej g\u0142owy\nMoje trzecie oko obserwuje tych ludzi i wiem co my\u015bl\u0105\n\n[Zwrotka 1.]\nOni mnie nie rozumiej\u0105, ale mam do\u015b\u0107 powod\u00f3w\nBy milcze\u0107, jestem w ko\u0144cu seniorem rodu\nNim przyjdzie mi po\u017cegna\u0107 si\u0119 z tym \u015bwiatem\nB\u0119d\u0119 siedzia\u0142 z synem, wnukami dzieli\u0142 op\u0142atek\nNic nie m\u00f3wi\u0142, podziwia\u0142 choink\u0119\nKocha\u0142 tego, kt\u00f3rego kiedy\u015b nazywa\u0142 synkiem\nTeraz jest go\u015bciem w jego domu\nI dzi\u015b jest pro\u015bciej, wyzwisko to biedak, nie komuch\nNie jestem z tych post\u0119powych starc\u00f3w\nKt\u00f3rzy zaczynaj\u0105 uprawia\u0107 jogging w marcu\nW Internet wpisuj\u0105 jakie\u015b has\u0142a\nKiedy ja wol\u0119 czyta\u0107 ksi\u0105\u017ck\u0119, pali\u0107 i kas\u0142a\u0107\nProjektowa\u0142em domy, nigdy nie by\u0142em w partii\nMia\u0142em studia, pomys\u0142y, obliczenia i kartki\nKomputer to by\u0142 przyk\u0142ad abstrakcji\nA dzi\u015b bez niego nie zaprojektuj\u0105 nawet kapci\nNie lubi\u0119 rozm\u00f3w z synow\u0105\nCi\u0105gnie mi ch\u0142opaka do sklepu po ka\u017cdy gad\u017cet i nowo\u015b\u0107\nOgl\u0105damy mecz, telewizor taki p\u0142aski\nPami\u0119tam gdy innowacje wprowadzali po co\u015b\nDla przyk\u0142adu taki kolor m\u00f3wi wnuczka, jest bystra\nMoja krew, b\u0119dzie z niej artystka (moja krew)\n(To ich \u017cycie) tak my\u015bl\u0119 (a Ty w wolnej chwili, co?)\n\n[Refren]\nWsad\u017a g\u0142ow\u0119 pod kran, odkr\u0119\u0107 wod\u0119 i patrz\nNaprzeciwko ciebie stoi nikt inny tylko ty sam\nPrzetrzyj oczy, we\u017a wdech i pomy\u015bl o tym\nOdpowiedz na pytanie czego naprawd\u0119 chcesz\nA teraz wydech daje pozorn\u0105 ulg\u0119\nOd g\u0142os\u00f3w, kt\u00f3re ci m\u00f3wi\u0105, \u017ce \u017cycie to turniej\nNagrody s\u0105 dwie - mi\u0142o\u015b\u0107 i konto\nTylko czy a\u017c tyle ty zamierzasz osi\u0105gn\u0105\u0107?\n\n[Zwrotka 2.]\nOni mnie nie rozumiej\u0105 i jeszcze par\u0119 rzeczy bym doda\u0142\nAle u\u015bmiecham si\u0119, bo dzisiaj m\u00f3wi\u0105 do mnie\nGospodarz to, gospodarz tamto\nKiedy, co \u015bwi\u0119ta dok\u0142adam do tego kolejny banknot\nZaparkowa\u0142em pod biurem zn\u00f3w nieco krzywo\nOczywi\u015bcie potem znajduj\u0119 mokry mandat za szyb\u0105\nOczywi\u015bcie musz\u0119 sta\u0107 w korku\nSp\u0142aci\u0107 kredyt do przysz\u0142ego wtorku\nI b\u00f3l przeszywa m\u00f3j korpus\nAle co oni wiedz\u0105? niczego im nie brak\nI nie daj Bo\u017ce wyczuj\u0105, \u017ce co\u015b nie gra\nA Marek powiedzia\u0142 mi dzi\u015b w pracy na papierosie\n(M\u00f3wi\u0142) Chryste ju\u017c du\u017cej tego nie znios\u0119\n\u017bona dorabia mi rogi, czuj\u0119 to, a co mam robi\u0107\nA syn si\u0119 nie odzywa, ci\u0105gle z domu wychodzi\nMy\u015bl\u0119 teraz nad tym, bo mu nic nie poradzi\u0142em\nAle to m\u00f3j szef, niech nie my\u015bli, \u017ce w\u0142a\u017c\u0119 mu w ty\u0142ek\nDosy\u0107, p\u00f3jd\u0119 ojcu pokaza\u0107 plazm\u0119 w pokoju\nNiech wie jak mo\u017cna korzysta\u0107 z tego ustroju\nBo c\u00f3rka te\u017c si\u0119 cieszy i \u017cona\nNie pozwol\u0119 by te ferie na po\u0142udniu Austrii przesz\u0142y ko\u0142o nas\nNarty, c\u00f3ru\u015b snowboard, ja si\u0119 staram\nBy przed wyjazdem kupi\u0107 jeszcze nowy aparat\nAle wci\u0105\u017c, co s\u0142ysz\u0119? z\u0142y ojciec, z\u0142y m\u0105\u017c\n\n[Refren]\n\n[Zwrotka 3.]\nOni mnie nie rozumiej\u0105, chcia\u0142abym m\u00f3c to krzykn\u0105\u0107\nTu i teraz, kiedy siedz\u0105 przy stole i milkn\u0105\nBo co\u015b w telewizji przyku\u0142o ich uwag\u0119\nRodzice zdziwieni, ten sceptyczny dziadek\nMi tu SMS'y przychodz\u0105 pod sto\u0142em od Krzy\u015bka\nDziewczyny m\u00f3wi\u0105, \u017ce jest mato\u0142em\nMo\u017ce by\u0107, jak dla mnie, wiecznie skuty\nFajnie, tylko zmieni\u0142by te wie\u015bniackie buty\nTe wie\u015bniackie bluzy, dziewczyny m\u00f3wi\u0105, \u017ce \u015bmierdzi\nJa tam nic nie czu\u0142am, a on uparcie twierdzi\n\u017be pokaza\u0142by mi jak si\u0119 wyluzowa\u0107\nObieca\u0142 pigu\u0142y, palenie, speeda i browar\nA starzy my\u015bl\u0105 chyba, \u017ce \u017cycie to serial\nI, \u017ce przekr\u0119c\u0105 mnie na tych feriach akurat\nTo b\u0119d\u0105 pierwsze ferie, kt\u00f3re sp\u0119dz\u0119 z moj\u0105 paczk\u0105\nNie jak jaka\u015b siksa z rodzicami w g\u00f3rach\nKrzysiek powtarza mi, \u017ce ja nic nie wiem\nBo mieszkam w Warszawie w willi za tym lepszym brzegiem\n(Tak m\u00f3wi) \u017ce takie jak ja s\u0105 za delikatne\nI to przypadek, \u017ce nie chodz\u0119 do szko\u0142y prywatnej\nI tylko chwali mnie za wiedz\u0119 o hip-hopie\nCo\u015b z tego b\u0119dzie, czu\u0142a to, mia\u0142a to w horoskopie\nCzu\u0142a to, mia\u0142a to w horoskopie, tak, Baran\n\n[Outro]\nNie pisz\u0119 nawet o Polsce klasy B\nS\u0142yszysz, zrobi\u0119 to p\u00f3\u017aniej\nA za ten qu'est-ce que c'est\nTo miejska A klasa, pozornie nudna\nWiesz, dobre zarobki, Volkswagen Passat\nNie pisz\u0119 epilogu\nNie jestem z zamo\u017cnej pe\u0142nej rodziny\nNiestety, a mo\u017ce dzi\u0119ki Bogu\nTy czytaj mi\u0119dzy wierszami, c'est la vie!\nTak zaczynaj\u0105 si\u0119 manewry na Placu Zbawiciela dzi\u015b", "image": "https://images.genius.com/2df90d532424623e32ac37527196ac27.473x464x1.jpg"}], "artist": "Ten Typ Mes"}