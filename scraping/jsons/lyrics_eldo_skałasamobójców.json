{"songs": [{"title": "Ska\u0142a samob\u00f3jc\u00f3w", "album": "Chi", "year": "2014-05-28", "lyrics": "[Zwrotka 1: Eldo]\nGdzie\u015b na skale samob\u00f3jc\u00f3w spotka\u0142em trzech pijak\u00f3w\nJeden pi\u0142 ze smutku, drugi ze szcz\u0119\u015bcia, trzeci pi\u0142 ze strachu\nByli dobrzy w swoim fachu, noc m\u0142oda\nMleczna droga towarzyszy\u0142a w ich pijackim szlaku\nTen, co pi\u0142 ze smutku po\u0142o\u017cy\u0142 spa\u0107 syna\nI wpad\u0142 na ska\u0142\u0119 pomy\u015ble\u0107, jak szybko przemija\nA przesz\u0142o\u015b\u0107, cho\u0107 tak mi\u0142a, na zawsze przepad\u0142a\nA tre\u015bci \u017cycia nie wype\u0142ni najpe\u0142niejsza szklanka\nPu\u015bci\u0142 co\u015b z telefonu, bit zagra\u0142 w cich\u0105 noc\nTak daleko od domu zag\u0142usza\u0107 duszy g\u0142os\nI zmusza\u0107 m\u00f3zg do u\u015bmiechu, gdy chce si\u0119 wy\u0107\nA zmieniasz to w dziki taniec i drzesz pysk, a w g\u0142owie znowu nic\nNic niewarte te drogi do destrukcji\nChocia\u017c \u017cyje z fartem, w d\u0142oni trzyma wypis z obdukcji\nLos tak gra, dzisiaj scrabble na emocjach\nDo \u015bwitu, by now\u0105 nadziej\u0119 dosta\u0107 od s\u0142o\u0144ca\n\n[Refren: Eldo]\nS\u0105 takie miejsca, gdzie \u0142atwiej my\u015bli zebra\u0107\nTam mo\u017cesz \u015bni\u0107 o jutrze lub z \"wczoraj\" si\u0119 po\u017cegna\u0107\nTam mo\u017cesz wszystko, wiesz, \u017ce nie mo\u017cesz przegra\u0107\nGdy wieczno\u015b\u0107 jest \u015bwiadkiem, trzeba wierzy\u0107, a nie \u017cebra\u0107\n\n[Zwrotka 2: Eldo]\nTen, co pi\u0142 ze szcz\u0119\u015bcia przesuwa\u0142 r\u0119k\u0105 gwiazdy\nNakr\u0119cany przez mi\u0142o\u015b\u0107 niszczy\u0142 granice wyobra\u017ani\nSzum fal dawa\u0142 mu spok\u00f3j, jakby znika\u0142\nChocia\u017c zwykle to ten typ, co nie lubi sta\u0107 z boku\nMy\u015bli, a w nich ta\u0144czy\u0142a walca w sukni z pi\u00f3r\nJakby zdj\u0119ta z chmur zaprasza\u0142a do ta\u0144ca\nPola\u0142 szklank\u0119 w\u00f3dki, odpali\u0142 papierosa\nZnowu znikn\u0105\u0142, oczy pokry\u0142a rosa, taka noc\nWspomnienia ta\u0144cz\u0105 wok\u00f3\u0142 nas na linie\nA my\u015bli ci\u0105gle walcz\u0105, by przetrwa\u0107 t\u0119 godzin\u0119\nMinie niewiadome, to niewarte troski\nCho\u0107 dobrze wiesz, \u017ce najmocniej w \u0142eb dostajesz od mi\u0142o\u015bci\nKubek emocji wart oceany sukcesu\n\u015amiech z komentator\u00f3w, ogl\u0105daj\u0105 go zza plec\u00f3w\nTrzech na skale, w tle marzenia, troski, \u017cale\nZ now\u0105 nadziej\u0105, kt\u00f3r\u0105 podaruje im poranek\n\n[Refren: Eldo]\n\n\n[Zwrotka 3: Eldo]\nTen, co pi\u0142 ze strachu chcia\u0142 zamaskowa\u0107 sw\u00f3j strach\nZa\u0142o\u017cy\u0142 kamufla\u017c, pierwszy punkt - u\u015bmiech na ustach\nDrugi - brak trosk, cynizm i ironia\nWszystkie chwyty dozwolone, byle nie spa\u015b\u0107 z tego konia\nCzu\u0142 presj\u0119, jakby plecak wa\u017cy\u0142 coraz wi\u0119cej\nI coraz cz\u0119\u015bciej czu\u0142 jak ego szykuje represj\u0119\nOpl\u0105tany drutem utkanym ze wspomnie\u0144\nPootwiera tysi\u0105c szuflad, sprawdzi czy jeszcze jest w formie\nPrzed oczami kalejdoskop, w p\u0142ucach coraz mniej powietrza\nBo ka\u017cda gwiazda na niebie mia\u0142a jej twarz\nNie da odpocz\u0105\u0107 popis ego i kompleks\u00f3w\nDziki masochizm bez spokoju i bez sensu\nTrzech ich by\u0142o, wyszli z my\u015blami na spacer\nW noc gwia\u017adzist\u0105 serca p\u0142on\u0119\u0142y jak race\nSka\u0142a samob\u00f3jc\u00f3w - drobny w \u017cyciu przystanek\nRuszyli w sw\u00f3j \u015bwiat, now\u0105 nadziej\u0119 da\u0142 poranek\n[Tekst - Rap Genius Polska]", "image": "https://images.genius.com/40f956cb7b2fe1cabe03005755474b4d.803x800x1.jpg"}], "artist": "Eldo"}