{"songs": [{"title": "\u015awiadek z przypadku", "album": "Cz\u0142owiek, kt\u00f3ry chcia\u0142 ukra\u015b\u0107 alfabet", "year": "2006-05-19", "lyrics": "[Zwrotka 1]\nSzed\u0142 Z\u0105bkowsk\u0105, skr\u0119ci\u0142 w Brzesk\u0105, szed\u0142 wolno\nLatarnie przecina\u0142y mrok w noc spokojn\u0105\nSam z g\u0142\u0119bi bram mrok bacznie si\u0119 przygl\u0105da\u0142\nProsto w jego serce kamie\u0144, kt\u00f3ry tam zosta\u0142\nCie\u0144 by\u0142 jedynym przyjacielem, tylko on s\u0142ucha\u0142\nI tylko on rozumia\u0142 tak wiele\nOd pocz\u0105tku w kamienicach Starej Warszawy\nBy\u0142 z nim, chodzi\u0142 alej\u0105 R\u00f3\u017c w \u015blad za nim\nW sercu miasta w dusznych studniach\nW\u015br\u00f3d ludzkich los\u00f3w, kt\u00f3rymi jaki\u015b z\u0142o\u015bliwy b\u00f3g gra\nZnalaz\u0142 swoja bram\u0119, zawsze mieszka\u0142 pod \"Si\u00f3demk\u0105\", wiesz?\nZnowu nie by\u0142o \u015bwiat\u0142a na klatce\nTrzyma\u0142 si\u0119 r\u0119k\u0105 zimnej por\u0119czy\nCierpliwie wchodzi\u0142 po schodach\nPo kt\u00f3rych wchodzi\u0142 prawie ca\u0142e \u017cycie\n\n[Zwrotka 2]\nLekka wilgo\u0107 w powietrzu, schody by\u0142y \u015bliskie\nSmutne miejsce, noc witano tu krzykiem\nCiemno\u015b\u0107 przynosi\u0142a strach,tragedie kamienic\nGdy ludzie zarabiali tylko tyle by prze\u017cy\u0107\nZawsze mia\u0142 si\u0142\u0119 wierzy\u0107, nawet, gdy widzia\u0142 \u015bmier\u0107\nCz\u0142owiek zrobi wiele by prze\u017cy\u0107, nawet najgorszy grzech\nW sierpniowym skwarze przyszed\u0142 wielki dzie\u0144\nLecz jego przyjacielem by\u0142 juz warszawski cie\u0144\nDomy, kt\u00f3re sta\u0142y si\u0119 gruzem\nP\u0142on\u0119\u0142o miasto, a on patrzy\u0142 i p\u0142aka\u0142 patrz\u0105c na \u0142un\u0119\nNiepokorne my\u015bli pe\u0142ne dumy ulicy\nCzo\u0142gi depta\u0142y m\u0142odo\u015b\u0107 tych, kt\u00f3rzy walczyli o wolno\u015b\u0107\nMrok wzi\u0105\u0142 jego r\u0119k\u0119. Trzy dni jak wiek niemal\nByle doj\u015b\u0107, nie usn\u0105\u0107, byle starczy\u0142o powietrza\n\n[Zwrotka 3]\nMia\u0142 szcz\u0119\u015bcie, wyszed\u0142 i zn\u00f3w widzia\u0142 \u015bwiat\u0142o\nLecz ca\u0142e \u015bwiat\u0142o, jakie mia\u0142 zosta\u0142o pod kana\u0142u klap\u0105\nSmutek, bo co\u015b umar\u0142o tego dnia\n\u017by\u0142 tego dnia, a nie czu\u0142 ju\u017c swojego serca\nOboj\u0119tny na cokolwiek przed nim\nPo tych trzech dniach nie by\u0142o rzeczy, przed, kt\u00f3r\u0105 czu\u0142by strach\nLos traktowa\u0142 go surowo, m\u0142odo\u015b\u0107 straci\u0142 na wojnie\nA zdrowie w katowniach UB na starym Mokotowie\nPrzywyk\u0142 do ciemno\u015bci, niczego nie pragn\u0105\u0142\nMia\u0142 marzenia kiedy\u015b, teraz w nim ju\u017c wszystko umar\u0142o\nTo by\u0142 inny kraj, ale to same miasto\nJak feniks mia\u0142o si\u0142\u0119, \u017ceby si\u0119 podnie\u015b\u0107 z p\u0142omieni\nChcia\u0142 zatrzyma\u0107 czas i na skrzyd\u0142ach jak ptak\nZobaczy\u0107 miasto, kt\u00f3re tak kocha\u0142 ostatni raz\n\n[Zwrotka 4]\nLubi\u0142 spacery od Placu Zbawiciela, przez Koszykow\u0105 do alei\nPotem ksi\u0105\u017cka w \u0141azienkach, Kawa na Alei Wyzwolenia\nPotem przez plac i Mokotowsk\u0105\nT\u0105 sam\u0105 tras\u0105, co przed wojn\u0105 z ojcem\nZdziwi\u0142 si\u0119 sk\u0105d ta nag\u0142a nostalgia\nI setki wspomnie\u0144 z tego, co los zapisa\u0142 na swych kartach\nDni dumy i mroku i lata niewinne\nTak pi\u0119kne, ale jak przez mg\u0142\u0119 tak odleg\u0142e\nUmar\u0142 na schodach zanim dotar\u0142 na g\u00f3r\u0119\nSerce by\u0142o martwe, mrok swoim okry\u0142 go ca\u0142unem\nSyn tego miasta, nikt konkretny, zwyk\u0142y\nA w jego losach s\u0105 i moich bliskich \u017cyciorysy\nI wielu tych, kt\u00f3rzy miasto kochali tak mocno\n\u017be zawsze z dum\u0105 w g\u0142osie b\u0119d\u0105 m\u00f3wi\u0107 sk\u0105d s\u0105\nI jeszcze jedna rzecz dotyczy mnie bezpo\u015brednio\nPo tych ulicach chodzi\u0142em z ojcem za r\u0119k\u0119 jako dziecko\n[Tekst - Rap Genius Polska]", "image": "https://images.genius.com/836c0d4cea63a72bcf13f60eca6afb52.467x472x1.jpg"}], "artist": "Eldo"}