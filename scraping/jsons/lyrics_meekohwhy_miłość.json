{"songs": [{"title": "Mi\u0142o\u015b\u0107", "album": "Mi\u0142o by\u0142o pozna\u0107", "year": "2016-05-27", "lyrics": "[Intro]\nNie uwa\u017cam, \u017ceby hip-hop  by\u0142 dobrym miejscem\n\u017beby \u017cali\u0107 si\u0119 o swoich mi\u0142o\u015bciach\nNawet za mocny bezsens to uwa\u017cam\nAle tak si\u0119 zdarza czasem\n\u017be robi si\u0119 co\u015b egoistycznie\nA nie trzyma zasad bracie\n\n[Zwrotka 1]\nEgoistycznie? - to s\u0142owo chyba nieprzypadkiem\nZnalaz\u0142o si\u0119 w tej uk\u0142adance s\u0142\u00f3w i wielki akwen\nOtwiera wype\u0142niony po brzegi przez setki zakl\u0119\u0107\nN\u0119dznych pragnie\u0144 w imi\u0119 przecie\u017c nic nie wartej\nCh\u0119ci udowodnienia sobie przed samym sob\u0105\n\u017be jestem w swoim \u015bwiecie wiatrem ogniem i wod\u0105\n\u017be mog\u0119 w swoim \u015bwiecie pogrywa\u0107 na w\u0142asnych zasadach\nTak post\u0119puje tylko ten, kt\u00f3ry si\u0119 boi nadal\nPrzyzna\u0107 przed samym sob\u0105, \u017ce jest tylko n\u0119dznym tworem\nI wszczyna setki wojen gadaj\u0105c niezliczone\nIlo\u015bci bredni codzie\u0144 po to by ludzi wi\u0119cej\nMie\u0107 dooko\u0142a - to w\u0142a\u015bnie ten drugi we mnie\nTen drugi, kt\u00f3ry przez pierwszego zosta\u0142 ju\u017c skazany\nNa do\u017cywocie, jednak ci\u0105gle wraca\u0142, rusza\u0142 w tany\nNa stra\u017cy bowiem sta\u0142 alkohol, a to sprawa kiepska\nBo po wypiciu nie mia\u0142 kto pilnowa\u0107 i amnestia\nBy\u0142a og\u0142aszana, a przy sobotnich tanach\nPierwszy zostawa\u0142 w domu, drugi za\u015b bawi\u0142 do rana\nAlkohol pozosta\u0142 str\u00f3\u017cem i teraz w lochach gnije razem z tym drugim nieustannie no bo jakby ju\u017c nie pije\nNie chodzi o to, \u017cebym mia\u0142 z nim jaki\u015b problem\nPo prostu czuj\u0119 w \u015brodku, \u017ce jestem rock'n'rollowcem\nI na manowce szybko mnie to prowadzi\u0142o\nWi\u0119c postanowi\u0142em przerwa\u0107 podr\u00f3\u017c i wybra\u0142em mi\u0142o\u015b\u0107\n\n[Zwrotka 2]\nMi\u0142o\u015b\u0107 do sk\u0142adania s\u0142\u00f3w w pary\nDo poznawania d\u017awi\u0119k\u00f3w czyj\u0105\u015b wizj\u0105 us\u0142anych\nDo poznawania \u015bwiata, kt\u00f3ry coraz szybciej biegnie\nChc\u0119 pozna\u0107 sens istnienia nim spe\u0142ni\u0105 si\u0119 przepowiednie\n\nMi\u0142o\u015b\u0107 do tworzenia muzy nieszablonowej\nBy w muzie uciele\u015bnionej ten \u015bwiat upi\u0119ksza\u0107\nMimo, \u017ce b\u0142\u0105dzi\u0142em d\u0142u\u017csz\u0105 chwil\u0119\nCzuj\u0119 \u017ce na sta\u0142e z tego z\u0142ego snu w\u0142a\u015bnie si\u0119 wybudzi\u0142em\n\nI nie minie to raczej zbyt pr\u0119dko\nChc\u0105c nie chc\u0105c b\u0119d\u0119 ewoluowa\u0142, ale wiem jedno\n\u017be drepcz\u0105c w miejscu tak jak wcze\u015bniej\nRozmy\u015blanie o szcz\u0119\u015bciu zmienia si\u0119 w absurdalny bezsens\n\nWi\u0119c nie chc\u0119 zn\u00f3w zach\u0142ysn\u0105\u0107 si\u0119 tym powietrzem\nKt\u00f3re jest zatrute i ci\u0105gnie mnie w mroczn\u0105 przestrze\u0144\nWiara i nadzieja maj\u0105 u mnie wa\u017cne miejsce\nAle jednak mi\u0142o\u015b\u0107 z tych trzech jest dla mnie wci\u0105\u017c najwi\u0119ksza", "image": "https://images.genius.com/d57d668f28163abcc4ac85d485189211.300x300x1.jpg"}], "artist": "Meek, Oh Why?"}