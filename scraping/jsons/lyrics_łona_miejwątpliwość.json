{"songs": [{"title": "Miej w\u0105tpliwo\u015b\u0107", "album": "Absurd i nonsens!", "year": "2007-03-24", "lyrics": "[Verse 1: \u0141ona]\nWidz\u0119 ci\u0119, od niedawna stoisz w tym t\u0142umie, kt\u00f3ry wie i rozumie, jak strumie\u0144 tych sumie\u0144\nZmieni\u0107 i unie\u015b\u0107 ca\u0142e z\u0142o lokuj\u0105c w czasie przesz\u0142ym\nTy stoisz tu i krzyczysz g\u0142o\u015bniej od reszty\nI to jest musz\u0119 przyzna\u0107 nowszy trend, bo wczoraj sta\u0142e\u015b obok w t\u0142umie widz\u0105c owczy p\u0119d\nA dzi\u015b zdrowszy ten, kto got\u00f3w dostrzec tych wszystkich, kt\u00f3rzy tak pi\u0119knie m\u00f3wi\u0105, \u017ce to prostsze ni\u017c my\u015blisz\nJeden stoi z przodu i gniewem p\u0142onie, wi\u0119c ty spijasz s\u0142owa z jego ust i ch\u0142oniesz\nOn ma modny krawat, pasuje jak ula\u0142, problem w tym, \u017ce pod krawatem jest brunatna koszula\nA ty w tym t\u0142umie ufaj\u0105cym bezdennie, cho\u0107, fakt wygl\u0105dacie znacznie lepiej ode mnie\nCzo\u0142a wprawdzie niskie, ale g\u0142adkie do\u015b\u0107, bo dotychczas raczej nieska\u017cone w\u0105tpliwo\u015bci\u0105\nJasne my\u015bli wprost z jasnych twarzy mo\u017cna czyta\u0107\nSame pewne odpowiedzi, \u017cadnych pyta\u0144\nRozmawiacie tak pi\u0119knie jakby to sen by\u0142, a wszystko co b\u0142yszczy w tych rozmowach to te niemo\u017cliwie bia\u0142e z\u0119by\nKiedy tak stoisz w tym t\u0142umie beztroskim, na kt\u00f3ry cie\u0144 rzuca cho\u0107by cie\u0144 w\u0105tpliwo\u015bci\nW tym kartelu my\u015bli chorych na pewno\u015b\u0107 przyjacielu b\u0105d\u017a tak dobry i zr\u00f3b dla mnie jedno\n\n[Hook: \u0141ona]\nKiedy wszyscy wok\u00f3\u0142 ciebie r\u00f3wniute\u0144ko id\u0105\nPrzyjacielu ty b\u0105d\u017a uprzejmy mie\u0107 w\u0105tpliwo\u015b\u0107\nI kiedy bronisz prawdy maj\u0105c j\u0105 za jedynie prawdziw\u0105\nTy b\u0105d\u017a uprzejmy mie\u0107 w\u0105tpliwo\u015b\u0107\nI gdy ju\u017c wierzysz, \u017ce twoja perspektywa jest jedyn\u0105 perspektyw\u0105\nTy b\u0105d\u017a uprzejmy mie\u0107 w\u0105tpliwo\u015b\u0107\nI zanim uznasz tych co maj\u0105 j\u0105 za zb\u0119dne ogniwo\nPrzyjacielu, ty b\u0105d\u017a uprzejmy mie\u0107 w\u0105tpliwo\u015b\u0107\n\n[Verse 2: \u0141ona]\nA ty s\u0142uchasz i zanim sko\u0144cz\u0119 ju\u017c przeczysz, bo w tym co m\u00f3wi\u0119 widzisz tylko n\u00f3\u017c w plecy\nW og\u00f3le s\u0142ysze\u0107 nie jest dane mi nic ju\u017c, bo strasznie be\u0142koczesz przez t\u0119 pian\u0119 na pysku\nWierz mi, trudno o zaufanie, gdy tak pi\u0119knie bezgrzeszni chwytaj\u0105 za kamie\u0144\nI ten \u017c\u00f3\u0142ty buldo\u017cer co go jeszcze wczoraj mog\u0142em tak chwali\u0107 dzi\u015b rozs\u0105dek zmieni\u0142 na dobre w fundamentalizm\nWidzisz \u015bwiat doskonale, nikt ci nie wm\u00f3wi, \u017ce czarne jest czarne a bia\u0142e jest bia\u0142e, bo rozr\u00f3\u017cnianie barw jest jedn\u0105 z zalet licznych, gdy \u015bwiat, kt\u00f3ry widzisz jest monochromatyczny\nPatrzysz w lustro i nie masz problem\u00f3w \u017ceby usn\u0105\u0107 skoro usypia ci\u0119 s\u0142uszno\u015b\u0107, tylko nie spos\u00f3b zjecha\u0107 z tych s\u0142usznych tor\u00f3w, kiedy wolno\u015b\u0107 wyboru ju\u017c odda\u0142e\u015b w r\u0119ce uzurpator\u00f3w\nM\u00f3wisz, \u017ce cenisz prawd\u0119, owszem. Zw\u0142aszcza gdy brzmi z tylu garde\u0142 jednog\u0142o\u015bnie\nI masz jasno\u015b\u0107, i masz pewno\u015b\u0107 i masz spok\u00f3j, i tego ostatniego nawet ci zazdroszcz\u0119\nWidzisz, u mnie spok\u00f3j jest rzadszy, bo do dzi\u015b nie da\u0142em pod top\u00f3r doradcy i p\u00f3ki co jest wci\u0105\u017c we mnie ta fraza, kt\u00f3ra na szcz\u0119\u015bcie co jaki\u015b czas mi powtarza\n\n[Hook: \u0141ona]\nKiedy wszyscy opr\u00f3cz ciebie r\u00f3wniute\u0144ko id\u0105\nPrzyjacielu, ty b\u0105d\u017a uprzejmy mie\u0107 w\u0105tpliwo\u015b\u0107\nI kiedy kpisz z prawdy, kt\u00f3r\u0105 kto\u015b uwa\u017ca za jedynie prawdziw\u0105\nTy b\u0105d\u017a uprzejmy mie\u0107 w\u0105tpliwo\u015b\u0107\nI gdy nie wierzysz, \u017ce twoja perspektywa jest jak\u0105kolwiek perspektyw\u0105\nTy b\u0105d\u017a uprzejmy mie\u0107 w\u0105tpliwo\u015b\u0107\nI nim uznasz tych co nie maj\u0105 jej za zb\u0119dne ogniwo\nPrzyjacielu, ty b\u0105d\u017a uprzejmy mie\u0107 w\u0105tpliwo\u015b\u0107", "image": "https://images.genius.com/f3073b92f3da67e2e072a112d3e08012.600x595x1.jpg"}], "artist": "\u0141ona"}