{"songs": [{"title": "Halina Po\u015bwiatowska", "album": "Chi", "year": "2014-05-28", "lyrics": "[Skrecze: Daniel Drumz]\n\n[Zwrotka 1: Eldo]\nNie mog\u0142em nigdy Pani spotka\u0107, dawno Pani odesz\u0142a\nNa szcz\u0119\u015bcie dusza jest wieczna i wci\u0105\u017c tu mieszka\nKiedy\u015b przysz\u0142a Pani do mnie, roze\u015bmia\u0142a moje usta\nDelikatna, chocia\u017c serc w\u0142adczyni absolutna\nI ojczyzn\u0105 moj\u0105 sta\u0142a si\u0119 uroda Pani s\u0142\u00f3w\nA kruche \u015bciany szcz\u0119\u015bcia schronieniem dla sn\u00f3w\nLirycznieli\u015bmy sobie, patrz\u0105c na \u015bwiat z ukrycia\n\u015awiadkowie, jak rozpadaj\u0105 si\u0119 cztery strony \u017cycia\nZimne oczy gwiazd patrzy\u0142y beznami\u0119tnie\nKsi\u0119\u017cyc przeci\u0105ga\u0142 si\u0119 i mrucza\u0142 oboj\u0119tnie\nA Pani wiosn\u0105 haftowa\u0142a me chodniki w kwiaty\nZim\u0105 za\u015b uchyla\u0142a zatrza\u015bni\u0119te raju kraty\n\u017by\u0142em, jakbym mieszka\u0142 w plastrze miodu, nie w domu\nJakby w ba\u015bni co\u015b na kszta\u0142t rajskiego ogrodu\nI uczepi\u0142em si\u0119 tych Pani s\u0142\u00f3w paznokciami\nA jasny promie\u0144 s\u0142o\u0144ca trzymam pomi\u0119dzy wargami\n\n[Refren: Eldo]\nNapisa\u0142em kr\u00f3tki list do Pani\nDosta\u0142em zwrot, m\u00f3wi\u0105 \"adresat nieznany\"\nChcia\u0142em zadzwoni\u0107 - abonent niedost\u0119pny\nCzeka\u0142em pod bram\u0105 ca\u0142\u0105 noc - przemokni\u0119ty\n\n[Zwrotka 2: Eldo]\nMoje my\u015bli - stado ptak\u00f3w, m\u00f3wi\u0142a tak Pani\nPr\u00f3bowa\u0107 je oswoi\u0107 to jakby bi\u0107 si\u0119 z tygrysami\nDzikie, nieokie\u0142znane serce i my\u015bli\nChocia\u017c ju\u017c prawie martwe, to wci\u0105\u017c nap\u0119dza zmys\u0142y\nCh\u0119tnie odda\u0142bym to swoje - serio\nChocia\u017c popsute i z kawa\u0142k\u00f3w poklejone\nTo bije, cho\u0107 czasem ledwo, daje odp\u00f3r nerwom\nZapala drzazgi wyobra\u017ani, roz\u015bwietlaj\u0105c ciemno\u015b\u0107\nMo\u017ce starczy to na chwil\u0119, na moment\nBy zd\u0105\u017cy\u0107 zapisa\u0107 to, co okryte kokonem\nWydoby\u0107 troch\u0119 skarbu z kopalni metafor\nNiewyczerpane jej dno to suma naszych strach\u00f3w\nTe\u017c miewam brak czu\u0142o\u015bci dla swojego cia\u0142a\nTe\u017c lubi\u0119 gubi\u0107 si\u0119 na samotnych cmentarzach\nNie chc\u0119 od ludzi nawet mikrona lito\u015bci\nI te\u017c my\u015bl\u0119 ile razy m\u00f3g\u0142bym umrze\u0107 z mi\u0142o\u015bci\n\n[Refren: Eldo]\nNapisa\u0142em kr\u00f3tki list do Pani\nDosta\u0142em zwrot, m\u00f3wi\u0105 \"adresat nieznany\"\nChcia\u0142em zadzwoni\u0107 - abonent niedost\u0119pny\nCzeka\u0142em pod bram\u0105 ca\u0142\u0105 noc - przemokni\u0119ty\n\n[Zwrotka 3: Eldo]\nMa\u0142e kolibry w swoim fina\u0142owym locie\nOna wci\u0105\u017c ma si\u0142\u0119, cia\u0142o stoi na szafocie\nOstra \u015bwiadomo\u015b\u0107 konieczno\u015bci si\u0119 zbli\u017ca\nGdzie\u015b na ga\u0142\u0119zi \u017cycia ko\u0142ysze si\u0119 ostatnia chwila\nP\u0142omie\u0144 \u017cyje idealnie, bo kr\u00f3tko\nNie zd\u0105\u017cy si\u0119 zm\u0119czy\u0107 i nie negocjuje z pustk\u0105\nNie pozna strachu, zdrady, upokorzenia\nUmrze szybko, a przedtem spali wszystko do korzenia\nEgzystencja przez chwil\u0119, co ol\u015bniewa\nDzi\u015b wieczorem w \u015bwietle lampy, ch\u0142\u00f3d nocy rozgrzewa\nPani odesz\u0142a, lecz nikt nie wie jak umieraj\u0105 ptaki\nRozdaj\u0105 s\u0142owa pochowane w drzewach\n\n[Skrecze: Daniel Drumz]", "image": "https://images.genius.com/40f956cb7b2fe1cabe03005755474b4d.803x800x1.jpg"}], "artist": "Eldo"}