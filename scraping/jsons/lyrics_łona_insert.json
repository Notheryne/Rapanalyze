{"songs": [{"title": "Insert", "album": "Insert EP", "year": null, "lyrics": "[Verse 1]\nTrzymasz to w r\u0119ku. My\u015blisz: \"co jest?\"\nTo egzotyczny projekt, co wr\u00f3\u017cy kres bezkrytycznych poj\u0119\u0107\nBo gro jest s\u0142\u00f3w, w kt\u00f3rych sens si\u0119 przeni\u00f3s\u0142\nA to jest multimedium w pe\u0142nym tego s\u0142owa znaczeniu. (Pow!)\nWidzisz, u nas generalnie jest spoko\nBo robimy swoje i na og\u00f3\u0142 trafia to dok\u0105d\u015b\nCho\u0107 czasem ca\u0142y sens wali na pr\u00f3\u017cno w band\u0119\nMia\u0142 pi\u0107 Mahmoud - ur\u017cn\u0105\u0142 si\u0119 Aleksander\nWszystko to tymczasem nie to\nBo w gruncie rzeczy ci\u0105gle chodzi o ten basen i koks\nA konkurencja nie depcze po pi\u0119tach. Gorzej - ona gryzie w \u0142ydk\u0119\nWi\u0119c mamy dla Ciebie wi\u0119cej ni\u017c zwykle\nBo przede wszystkim samo CD ju\u017c nie b\u0142yszczy, gdy niskie PPD\nWi\u0119c najwidoczniej czas ju\u017c na wy\u017cszy level\nTo pionierski ruch, wi\u0119c wybacz braki\nMasz tu singiel z insertem i tu drugie jest gratis\n\n[Hook]\nWiemy \u017ce, pewnym lotem brniesz do sedna\nWiemy \u017ce, nie trzeba b\u0142yskotek \u017ceby Ci\u0119 zjedna\u0107\nWiemy \u017ce, za muzyk\u0105 sam\u0105 Ty by\u015b jak w dym szed\u0142\nAle na wszelki wypadek masz jeszcze insert\nWiemy \u017ce, krew t\u0119tni w Twoich \u017cy\u0142ach\nWiemy \u017ce, szukasz w muzyce prawdy, jaka by nie by\u0142a\nWiemy \u017ce, k\u0142adziesz na to, co nie\u0142atwe nacisk\nAle w razie czego masz tu jeszcze wk\u0142adk\u0119 gratis\n\n[Verse 2]\nTen kieliszek, czy te\u017c mo\u017ce kielon jak wolisz\nTo nie \u017caden kielon tylko raczej signum temporis\n\u017by\u0107 w trudnej roli udaj\u0105c dziewic\u0119 bez sensu\nZobacz, zrzu\u0107my ob\u0142ud\u0119 i do\u0142\u0105czmy gratis jaki\u015b drobiazg\nA, \u017ce to kielon? C\u00f3\u017c, akurat mo\u017cesz wypi\u0107\nZa muzyk\u0119, kt\u00f3ra dzi\u015b wygl\u0105da jak karykatura\nCo uraz ma taki, \u017ce wci\u0105\u017c \u017c\u0105da tych cyfr\nWi\u0119c by j\u0105 sprzeda\u0107, trzeba przyoblec j\u0105 w jaki\u015b gift\nNie powstrzymuj zachwyt\u00f3w, tylko pi\u0119trz je\nTo jest dobry kielon - Webber pomalowa\u0142 go r\u0119cznie\nJa mu da\u0142em blask, Dobrzewiesz da\u0142o mu wyraz\nKszta\u0142t mu nada\u0142 z zawodu szklarz - z zami\u0142owania pijak\nA ty? Ty nijak nie pr\u00f3buj by\u0107 poza\nKiedy mi\u0119dzy muzyk\u0105 a biznesem ro\u015bnie taka symbioza\nWi\u0119c masz tu insert gdyby singla by\u0142o Ci nie do\u015b\u0107\nPytanie tylko, co tu jest dodatkiem do czego\n\n[Hook]", "image": "https://images.genius.com/f86556ed4f051159eb1bb85ffb62e443.300x300x1.jpg"}], "artist": "\u0141ona"}