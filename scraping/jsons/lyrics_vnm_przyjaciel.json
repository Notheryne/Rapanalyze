{"songs": [{"title": "Przyjaciel", "album": "Na szlaku po czek", "year": "2007-12-28", "lyrics": "Mia\u0142 18 lat, by\u0142 wysoki, mia\u0142 w\u0142osy nied\u0142ugie\nW liceum do nauki mia\u0142 g\u0142ow\u0119, gra\u0142 w nog\u0119 w sportowym klubie\nMia\u0142 dziewczyn\u0119 i pi\u0142karski sen, kt\u00f3ry si\u0119 spe\u0142nia\u0142\nDobrze gra\u0142, wkr\u0119ca\u0142 pi\u0142k\u0119 jak z ro\u017cnego Deyna\nMia\u0142 kumpli star\u0105 paczk\u0119 na bloku, z nimi poznawa\u0142 \u015bwiat\nKa\u017cdy z nich by\u0142 od niego starszy o par\u0119 lat\nLubi\u0142 z nimi przy splifie i piciu siedzie\u0107 na \u0142awce i my\u015ble\u0107 o \u017cyciu\nCo nie znaczy, \u017ce by\u0142 g\u0142upi, mia\u0142 na karku \u0142eb\nMia\u0142 plan sw\u00f3j te\u017c, po maturze chcia\u0142 i\u015b\u0107 na AWF\nA gdy oni wyci\u0105gali go na picie wt\u00f3rne \u015bmia\u0142 si\u0119\nI m\u00f3wi\u0142 im nigdzie nie id\u0119 durnie mam za tydzie\u0144 turniej\nBy\u0142o ich czterech ka\u017cdy z nich by\u0142 jego przyjacielem\nCzuli si\u0119 r\u00f3wni, ale r\u00f3\u017cni\u0142 ich intelekt\nWszyscy chcieli sta\u0107 si\u0119 kim\u015b i \u017cy\u0107\nOn co\u015b z tym robi\u0142, oni nie robili z tym nic\nW sportowym klubie te\u017c mia\u0142 przyjaciela co mia\u0142 te plany\nI w\u0142a\u015bnie z nim na boisku by\u0142 najbardziej zgrany\nOn te\u017c by\u0142 starszy, ale m\u0105drzejszy ni\u017c tamci\nM\u00f3wi\u0142 walcz z \u017cyciem tak \u017ceby nie wr\u00f3ci\u0107 na tarczy\nTen go\u015b\u0107 by\u0142 m\u0105dry, mia\u0142 na \u017cycie w\u0142asny patent\nJak z nim rozmawia\u0142 cz\u0119sto czu\u0142 si\u0119 jakby rozmawia\u0142 ze starszym bratem\nStanowi\u0142 dla niego motywacje chocia\u017cby przez to\n\u017be cz\u0119sto ko\u0144czy\u0142 golem dobr\u0105 akcj\u0119\nMija\u0142y dni kumple zacz\u0119li cz\u0119\u015bciej pi\u0107\nPrzestawali cz\u0119sto gdy zastawa\u0142 ich \u015bwit\nPerspektywy im leg\u0142y w gruzach, zamienili jointy na \u0142awce\nNa fet\u0119 i tablety w klubach w tym czasie jego dziewczyna\nKt\u00f3r\u0105 wielbi\u0142 od pocz\u0105tku zdradzi\u0142a go\nZostawi\u0142a po trzy letnim zwi\u0105zku on nie m\u00f3g\u0142 si\u0119 z tym\nPogodzi\u0107 bez trudu zacz\u0105\u0142 wi\u0119cej pi\u0107\nI zacz\u0105\u0142 z nimi chodzi\u0107 do klubu czasem omija\u0142 treningi\nA kiedy gada\u0142 z tym kumplem by\u0142o mu wstyd\n\u017be da\u0142 si\u0119 zarazi\u0107 tym g\u00f3wnem, tamten m\u00f3wi\u0142 \u017ceby si\u0119 odci\u0105\u0142\nTwarz zachowa\u0142 nikt z nich nie wiedzia\u0142, \u017ce to ich ostatnia rozmowa\nKt\u00f3rego\u015b dnia siedzia\u0142 w domu wpad\u0142y ziomy z piksami\nWyci\u0105gali go do klubu nie chcia\u0142 i\u015b\u0107, ale zrobi\u0142 to dla nich\nPomy\u015bla\u0142 to ostatnie picie od jutra koniec i zaczynam ogarnia\u0107 \u017cycie\nBawili si\u0119 zajebi\u015bcie, prawdziwa biba\nPrzyjaciele pomy\u015bleli, \u017ce zrobi\u0105 mu kawa\u0142 wkrusz\u0105 dwie piksy do piwa\nOn okupowa\u0142 parkiet, ale by\u0142 spragniony\nWr\u00f3ci\u0142 do stolika wypi\u0142 piwo, poszed\u0142 ta\u0144czy\u0107 dalej\nPo godzinie z nim co\u015b dziwnego si\u0119 sta\u0142o\nNie wiedzia\u0142 co, serce tego nie wytrzyma\u0142o\nJak pada\u0142 na ziemi\u0119 czasu mu zosta\u0142o niewiele\n\u017beby pomy\u015ble\u0107 kto by\u0142 jego przyjacielem\n\nMia\u0142a 19 lat, d\u0142ugie w\u0142osy blond, zda\u0142a bez trudu na\nPierwszy rok zarz\u0105dzania w kawalerce w WWA\nZ przyjaci\u00f3\u0142k\u0105 z liceum uda\u0142o si\u0119 zamieszka\u0107\nZna\u0142y si\u0119 te\u017c z \u0142awki w podstaw\u00f3wce, zna\u0142y si\u0119 od dziecka\nO mieszkaniu razem na studiach marzy\u0142y od lat\nBy\u0142y podobne, tak samo patrzy\u0142y na \u015bwiat\nZdane matury na pi\u0119\u0107, obie uczy\u0142y si\u0119 pilnie\nMia\u0142y ten sam cel, ale wybra\u0142y uczelnie inne\nOna by\u0142a spokojn\u0105 dziewczyn\u0105\nRano do szko\u0142y, potem nauka w domu, TV czasem ksi\u0105\u017cka i kino\nJej przyjaci\u00f3\u0142ka tak samo, wystarczy\u0142o \u017cy\u0107 im\nTak czasem tylko w weekend sz\u0142y do pubu na drinka\nNa studiach nie odstawa\u0142a wiedz\u0105 od reszty\nA po pierwszych kolokwiach by\u0142a ju\u017c jedn\u0105 z najlepszych\nNa tych kolokwiach inne chcia\u0142y od niej \u015bci\u0105ga\u0107\nOna pomaga\u0142a im, nawet by\u0142a w tym dobra\nWykorzystywa\u0142y j\u0105 cz\u0119sto dlatego\nPo co mia\u0142y si\u0119ga\u0107 do ksi\u0105\u017cek skoro z ni\u0105 zdawa\u0142y bez tego\nI by\u0142o tak na przestrzeni paru miesi\u0119cy\nCzu\u0142y si\u0119 winne, chcia\u0142y jej si\u0119 jako\u015b odwdzi\u0119czy\u0107\nBy\u0142y bogatsze od niej, lubi\u0142y imprezy\nSzybkie samochody, drogie drinki w og\u00f3le te rzeczy\nSpyta\u0142y si\u0119 jej p\u00f3jdziesz na najb\u0119 z nami\nDom\u00f3wka u kumpla, ej, b\u0119dzie fajnie, zobaczysz\nNie mia\u0142a nigdy takich kole\u017canek\nW pewnym sensie imponowa\u0142o jej to\nChocia\u017c raz w domu nie zostanie\nPojecha\u0142a z nimi Audi A7\nOne pali\u0142y jointy m\u00f3wi\u0142y to b\u0119dzie najba eden\nW willi bawi\u0142y si\u0119 ca\u0142\u0105 noc\nOna pi\u0142a Bourbon, widzia\u0142a jak one wal\u0105 koks\nNamawia\u0142y j\u0105 na kresk\u0119, ona pijana pomy\u015bla\u0142a\n\u017be szale\u0107 chce w t\u0105 noc i wci\u0105gn\u0119\u0142a j\u0105 w nos\nNigdy tak si\u0119 nie czu\u0142a, w g\u0142owie \u015bwiat jej hula\u0142\nNast\u0119pnego dnia j\u0105 kac zamula\u0142\nJej przyjaci\u00f3\u0142ka z domu spyta\u0142a jak by\u0142o\nOdpowiedzia\u0142a o takiej imprezie ci si\u0119 nawet nie \u015bni\u0142o\nWystarczy\u0142 ten jeden raz, ona chcia\u0142a wi\u0119cej\nWreszcie czu\u0142a, \u017ce \u017cyje, bra\u0142y j\u0105 ze sob\u0105 cz\u0119\u015bciej na biby\nW szkole wyniki si\u0119 pogorszy\u0142y\nJej przyjaci\u00f3\u0142ka m\u00f3wi\u0142a, marzenia nie po to by\u0142y\nLecz nie s\u0142ucha\u0142a, m\u00f3wi\u0142a jej daj mi \u017cy\u0107\nBo nie chcia\u0142a z jej nowego \u017cycia rezygnowa\u0107 tak szybko\nA p\u00f3\u017aniej gdy by\u0142 czas na egzaminy\nOna i jej nowe przyjaci\u00f3\u0142ki wali\u0142y dalej koks i pi\u0142y\nSzykowa\u0142a si\u0119 du\u017c\u0105 biba za miastem\n\u017beby na niej by\u0107 korci\u0142o j\u0105 strasznie\nPrzyjaci\u00f3\u0142ka m\u00f3wi\u0142a zabierz si\u0119 do nauki i rusz si\u0119\nProsz\u0119 nie id\u017a tam z nimi, te suki s\u0105 sztuczne\nNie chcia\u0142a tego s\u0142ucha\u0107\nLubi\u0142a je i chcia\u0142a zna\u0107 je, ale pop\u0142aka\u0142a si\u0119\nPrzyjaci\u00f3\u0142ce przyzna\u0142a racj\u0119\nZosta\u0142a w domu z\u0142a na siebie\nNazajutrz w TV us\u0142ysza\u0142a o rozbitym na drzewie Audi A7\nTeraz czasu zosta\u0142o jej wiele\n\u017beby pomy\u015ble\u0107 kto by\u0142 jej przyjacielem", "image": "https://images.genius.com/4bc9d8760093dd10f059b8828bb97874.500x500x1.jpg"}], "artist": "VNM"}