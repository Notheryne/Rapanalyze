{"songs": [{"title": "Ostatnia prosta", "album": "nowOsiecka ", "year": "2017-05-19", "lyrics": "[Zwrotka 1]\nAch, jak wisi mi\u0119dzy wami to pytanie, jak wisi!\nNa cienkiej \u017cy\u0142ce, co si\u0119 zerwie tu\u017c po \u015bwicie\nI tak sobie pani siedzi z tym panem\nA \u017ce odpowiedzi nad ranem nikt nie oczekuje, to milczycie\nMniej was \u0142\u0105czy ni\u017c mo\u017cna przypuszcza\u0107\nZw\u0142aszcza, jakby tak wej\u015b\u0107 w par\u0119 detali\nBo niby palicie oboje na brzegu \u0142\u00f3\u017cka\nAle pani papieros ju\u017c jakby ga\u015bnie, pan dopiero zapali\u0142\nPani ju\u017c nie ma z\u0142udze\u0144, bo wyczuwa pani\n\u017be matematyka jest twarda w swej naturze\nI jaka by nie by\u0142a suma chwil mi\u0119dzy wami\nPan wr\u00f3ci do domu, pani zostanie tu na d\u0142u\u017cej\nKt\u00f3ry to ju\u017c raz? Kt\u00f3ry to ju\u017c tydzie\u0144?\nKt\u00f3ry kryzys? Kt\u00f3ry to ju\u017c definitywny koniec?\nPan te\u017c nie taki znowu g\u0142az, pan si\u0119 te\u017c gryzie\nI tak oboje patrzycie w okno - \u015bwit tu\u017c za moment\nA co za oknem? No, tutaj s\u0105 k\u0142opoty istotne\nI tu si\u0119 ca\u0142y szerszy kontekst wy\u0142ania\nJa wiem, \u017ce to jest dla was teraz ma\u0142o istotne\nWi\u0119c tak w najwi\u0119kszym skr\u00f3cie, dos\u0142ownie w paru zdaniach:\n\n[Refren]\nTu jest wszystko, prosz\u0119 pani, na zakr\u0119cie\nTu wszystko stoi, prosz\u0119 pana, na g\u0142owie\nTu si\u0119 jakby mniej s\u0142ucha, za to m\u00f3wi si\u0119 wi\u0119cej\nCo zabawne o tyle, \u017ce wszyscy t\u0142uk\u0105 t\u0119 sam\u0105 opowie\u015b\u0107\nTu si\u0119 raczej stawia na rozmach obyczaj\u00f3w\nTu si\u0119 odwa\u017cnie my\u015bli od morza do morza\nBo tu jest wszystko, prosz\u0119 pani, na skraju\nI pogody, prosz\u0119 pana, tu niewiele w prognozach\n\n[Zwrotka 2]\nI barykady maj\u0105 tu o cztery rz\u0119dy mniej\nA poeci ju\u017c nie stoj\u0105 na nich zbyt twardo\nBo dawno temu wszyscy porobili MBA\nA w og\u00f3le teraz ich nie ma, bo poszli \u0107wiczy\u0107 cardio\nTe pani kolory nie halo; niech pani stroni od niehal\nTu si\u0119 maluje z g\u0142ow\u0105 - biel\u0105 i czerni\u0105\nI niech\u017ce si\u0119 pani ju\u017c tak zagadkowo nie u\u015bmiecha\nBo tu jest wszystko, prosz\u0119 pani, na serio\nTu w prz\u00f3d patrzy ka\u017cda p\u00f3\u0142ka, ka\u017cdy k\u0119s\nKa\u017cdy ruch, ka\u017cdy wyraz w ka\u017cdej apostrofie\nBo tu wszystko, prosz\u0119 pana, odpowiedni ma sens\nI wizj\u0119 ma, i misj\u0119 oraz filozofi\u0119\nTu woda pani nic nie powie\nSitowie stroni od polemik, wiatr dba o trze\u017awy os\u0105d\nA pan o zach\u00f3d w niuansach zimnej zga\u015bnie czerwieni\nTe\u017c nic nadzwyczajnego nie przynosz\u0105c\nWi\u0119c mo\u017ce lepiej ju\u017c ten pok\u00f3j? Te cienie oba\nTen brzeg \u0142\u00f3\u017cka, lampka wina i szklanka whisky\nA kryzys? Proponuj\u0119 piel\u0119gnowa\u0107\nBo kto wie, czy to nie ostatnia ludzka rzecz w tym wszystkim\n\n[Refren]\nBo ca\u0142a reszta, prosz\u0119 pani, na zakr\u0119cie\nBo reszta stoi, prosz\u0119 pana, na g\u0142owie\nTu si\u0119 jakby mniej s\u0142ucha, za to m\u00f3wi si\u0119 wi\u0119cej\nCo zabawne o tyle, \u017ce wszyscy t\u0142uk\u0105 t\u0119 sam\u0105 opowie\u015b\u0107\nTu si\u0119 raczej stawia na rozmach obyczaj\u00f3w\nTu si\u0119 odwa\u017cnie my\u015bli od morza do morza\nBo tu jest wszystko, prosz\u0119 pani, na skraju\nI pogody, prosz\u0119 pana, tu niewiele w prognozach\n[Tekst i adnotacje na Rap Genius Polska]", "image": "https://images.genius.com/d3e4f52232914e13e2af1b1b7bdd1be7.1000x960x1.jpg"}], "artist": "\u0141ona"}