{"songs": [{"title": "Dwug\u0142owy kruk", "album": "Brain Dead Familia", "year": "2015-10-02", "lyrics": "[Zwrotka 1: S\u0142o\u0144 & Oxon]\nZ tej najciemniejszej czelu\u015bci kosmosu p\u0119dz\u0119 jak kula\nSkrzyd\u0142a si\u0119 mieni\u0105 jak gejzer spod lodu Enceladusa\nCo roku temperatura na Ziemi wzrasta stopniowo\nWidzia\u0142em wielkie powodzie, zniszczone miasta pod wod\u0105\nJestem postaci\u0105, niczym z kart Lovecrafta, za dnia si\u0119 bratam z trwog\u0105\nA gdy zapada czarna noc, wpadam w mrok zad\u017aga\u0107 kogo\u015b\nPatrz\u0119 oczami tych, co id\u0105 na dno, kat nad g\u0142ow\u0105\nWidzia\u0142em to ju\u017c dawno, kra, kra, \u017cadna nowo\u015b\u0107\nJak gwiazda noc\u0105 spogl\u0105dam z g\u00f3ry na ludzko\u015b\u0107\nJestem jednocze\u015bnie wczoraj, jednocze\u015bnie dzi\u015b i jutro\nJak pi\u0119\u015bci\u0105 rozbite lustro - widz\u0119 tysi\u0105cem oczu\nA moje my\u015bli to w\u0119\u017ce, nerwowo wij\u0105 si\u0119 w mroku\nGdzie\u015b dotkn\u0119\u0142a plaga ziem, anio\u0142 \u015bmierci, \u017cniwa z rana\nBratob\u00f3jcza walka do krwi dla ochrony, zamiast krwi barana\nDo drzwi zabobonna masa modli si\u0119 do nowych bo\u017ck\u00f3w\nSk\u0142onni \u0142ykn\u0105\u0107 wszystko, bez woli, jakby po mocnym proszku\nMorowy podmuch, zaraza, piek\u0142o ma pob\u00f3r\nNa ulicach wyje alarm, wszyscy biegn\u0105 w amoku\nSpalone mi\u0119so na popi\u00f3\u0142, masowy pom\u00f3r, cierpienie\nKapelusz grzyba nad miastem przykrywa wie\u017cowce cieniem\nNowe Sodomy p\u0142on\u0105, \u015bmier\u0107 niesie kres ziemskich r\u00f3l\nLecz uciekinier patrz\u0105c wstecz tu nie zmieni si\u0119 w ziemi s\u00f3l\nI ka\u017cdy nowo mianowany kr\u00f3l padnie jak ten poprzedni\nWidzia\u0142em to raz za razem, daj wiar\u0119 tej przepowiedni\n\n[Bridge (Backmasking): S\u0142o\u0144, Oxon]\nJestem jednocze\u015bnie wczoraj, jednocze\u015bnie ... jutro\n...co id\u0105 na dno, kat nad g\u0142ow\u0105\nWidzia\u0142em to ju\u017c dawno, kra, kra, \u017cadna nowo\u015b\u0107\n\n[Zwrotka 2: S\u0142o\u0144 & Oxon]\nDwug\u0142owy kruk, wiecznie sam, pogadajmy w cztery oczy\nW dyspozycji czasoprzestrze\u0144 mami, gdzie bym nie wyskoczy\u0142\nLudzko\u015b\u0107 garnie si\u0119 do tanich chwyt\u00f3w\nWiar\u0119 daje w mas\u0119 mit\u00f3w\nPytam si\u0119 czy mia\u0142 racj\u0119 ten, co da\u0142 tej rasie racje bytu\nZm\u00f3w pacierz synu, je\u015bli wierzysz w kt\u00f3re\u015b z b\u00f3stw\nPozostawi\u0119 po was kamie\u0144 z napisem i bukiet r\u00f3\u017c\nBulletproof chce by\u0107 ka\u017cdy, a\u017c wy\u0142apie kule w m\u00f3zg\nKa\u017cdy z was zata\u0144czy kankan w ko\u015bciotrupim Moulin Rouge\nO Brandonie Lee zapomnij, wiesz, ci\u0105\u017cy na mnie kl\u0105twa\nJestem zawsze tam, gdzie zaprzestaje serce bi\u0107, rzut okiem z k\u0105ta\nWidzia\u0142em jak trup g\u0119sto \u015bciele si\u0119 na wojnie, frontach\nNa polach bitwy, gdzie podobni mi przyjd\u0105 posprz\u0105ta\u0107\nWybuch\u0142a bomba, szczury penetruj\u0105 korpus\nG\u0119sta krew z b\u0142otem na zm\u0119czonych g\u0105sienicach czo\u0142g\u00f3w\nMam do\u015b\u0107 ju\u017c waszej g\u0142upoty, braku \u017cycia w symbiozie\nOgl\u0105dam z g\u00f3ry \u015bwiat okiem, kt\u00f3re nios\u0119 w swym dziobie\nOto cz\u0142owiek, oto ja, oto Cerber\nZgadnij czyim ko\u0144cem jest, gdy po g\u0142owie oberwie, observe\nTo moja rola, gdy przemierzasz Styks z Charonem\nS\u0142ysz\u0105c krzyk koleg\u00f3w, gdy na brzegu mu nie styka monet, znikam w moment\nCiszej, ni\u017c cisza w grobie, ta\u0144cz\u0119 pod niebem\nWszystkie kompasy szalej\u0105 tak jakby chcia\u0142y odlecie\u0107\nDla moich czarnych podniebie\u0144 obce jest s\u0142owo konformizm\nNie macie dok\u0105d ucieka\u0107, oto dwug\u0142owy komornik\n[Tekst i adnotacje na Rap Genius Polska]", "image": "https://images.genius.com/e7021fc579fc919c36e32129448da266.540x540x1.jpg"}], "artist": "S\u0142o\u0144 (PL)"}