{"songs": [{"title": "Nietykalny", "album": null, "year": "2017-01-22", "lyrics": "[Zwrotka 1]\nJestem ziemi\u0105 st\u0105paj po mnie twardo, je\u015bli musisz\nJestem gleb\u0105, ale nie kop we mnie je\u015bli nie chcesz umrze\u0107\nMam nad sob\u0105 \u017cycie, cho\u0107 mieszkaj\u0105 we mnie trupy\nA pod skorup\u0105 bomby mam, przykryte przez nasturcj\u0119\nJestem wod\u0105, cmentarzem U-Boot\u00f3w, syrenim domem\nTy nie st\u0105paj po mnie twardo, je\u015bli nie jeste\u015b Bogiem\nMam, w sobie cierpliwo\u015b\u0107 i si\u0142\u0119 by sta\u0107 si\u0119 lodem\nJestem oboj\u0119tny na p\u0119kni\u0119cia kiedy p\u0142onie ogie\u0144\nJestem wiatrem, nie dotkniesz, nie z\u0142apiesz mnie za w\u0142osy\nMo\u017cesz tylko obserwowa\u0107 skutki mojej obecno\u015bci\nJestem tworem samoistnym, energi\u0105 w atmosferze\nNie okie\u0142znasz mnie, je\u015bli nie masz w\u0142adzy nad ci\u015bnieniem\nJestem ogniem, zdolnym by rozgrzewa\u0107 i parzy\u0107\nBy\u0142em na g\u00f3rze Synaj jeszcze przed nadej\u015bciem Syna\nJestem symbolem zniszczenia i narodzenia wiary\nA odk\u0105d p\u0142on\u0119 nad g\u0142owami, ma legenda jest \u017cywa\n\n[Refren]\nJeste\u015bmy zbyt \u0142atwopalni na ten \u015bwiat, zbyt \u0142atwopalni\nA ja si\u0119 czuje zbyt nietykalny zn\u00f3w nietykalny\nI mo\u017ce to mnie kiedy\u015b zgubi\nAle nikt nie pada martwy w \u017cyciu, po raz drugi\nJeste\u015bmy zbyt \u0142atwopalni na ten \u015bwiat, zbyt \u0142atwopalni\nA ja si\u0119 czuje zbyt nietykalny zn\u00f3w nietykalny\nI mo\u017ce to mnie kiedy\u015b zgubi\nAle nikt nie pada martwy w \u017cyciu, po raz drugi\n\n[Zwrotka 2]\nJestem cisz\u0105, inspiracj\u0105 poet\u00f3w, ha\u0142asu antonimem\nMo\u017cesz mnie zag\u0142uszy\u0107 wtedy strac\u0119 na sile\nJe\u015bli chcesz swoim krzykiem, uczyni\u0107 mi krzywd\u0119\nWiedz \u017ce wrzask m\u0119czy dusze a i tak w ko\u0144cu ucichnie\nJestem \u015bwiat\u0142em, chcesz mnie wyrzuci\u0107 b\u0119d\u0105c cieniem\nCho\u0107bym by\u0142 ostatni\u0105 iskr\u0105 to i tak ja rzucam ciebie\nJestem drogowskazem dla tych, kt\u00f3rzy pob\u0142\u0105dzili gdzie\u015b\nA na ko\u0144cu drogi, w ciemnej dolinie przy\u015bwiecam cel\nJestem burz\u0105, grzmi\u0119 mam wpisane to w natur\u0119\nJak odchodz\u0119 to oddycha ci si\u0119 l\u017cej (l\u017cej)\nW kroplach deszczu widz\u0119 resztki ludzkich sumie\u0144\nI ciskam w nie pioruny, bo si\u0119 zach\u0142ysn\u0119\u0142y snem\nJestem wiar\u0105, czasem ludzie trac\u0105 mnie na zawsze\nI bior\u0105 pod w\u0105tpliwo\u015b\u0107 to, czego nie do\u015bwiadczyli zmys\u0142em\nCiep\u0142o nie jest namacalne, co nie znaczy \u017ce jest martwe\nA nawet gdyby by\u0142o, to kiedy\u015b musia\u0142o istnie\u0107\n\n[Refren]\nJeste\u015bmy zbyt \u0142atwopalni na ten \u015bwiat, zbyt \u0142atwopalni\nA ja si\u0119 czuje zbyt nietykalny zn\u00f3w nietykalny\nI mo\u017ce to mnie kiedy\u015b zgubi\nAle nikt nie pada martwy w \u017cyciu, po raz drugi\nJeste\u015bmy zbyt \u0142atwopalni na ten \u015bwiat, zbyt \u0142atwopalni\nA ja si\u0119 czuje zbyt nietykalny zn\u00f3w nietykalny\nI mo\u017ce to mnie kiedy\u015b zgubi\nAle nikt nie pada martwy w \u017cyciu, po raz drugi\n\n[Zwrotka 3]\nJestem smutkiem, g\u0142\u0119bok\u0105 depresj\u0105, wynikiem kl\u0119ski\nJestem skutkiem pierwotnym samodestrukcji wewn\u0119trznej\nJestem brakiem rozwi\u0105za\u0144, na ka\u017cdy problem spo\u0142eczny\nTak bardzo \u0142atwo jest mnie u\u015bpi\u0107 - wtedy zmieniam si\u0119 w furi\u0119\nJestem z\u0142o\u015bci\u0105, ty mo\u017cesz pr\u00f3bowa\u0107 mnie t\u0142umi\u0107 w sobie\nPrzez zaci\u015bni\u0119te pi\u0119\u015bci i o\u015b\u0107 stoj\u0105c\u0105 w gardle\nJestem gniewem co napr\u0119\u017ca do granic struny g\u0142osowe\nW ko\u0144cu wyjd\u0119 z ciebie, niszcz\u0105c twierdze kt\u00f3r\u0105 zbudowa\u0142e\u015b\nJestem strachem, przyczyn\u0105 by\u015b w siebie m\u00f3g\u0142 tchn\u0105\u0107 odwag\u0119\nZwiastunem bia\u0142ych flag kt\u00f3re haniebnie wznosisz\nJestem impulsem do dzia\u0142ania aby\u015b krwi\u0105 spowi\u0142 szabl\u0119\nAlbo odda\u0142 si\u0119 ucieczce, kalecz\u0105c przy tym stopy\nJestem mi\u0142o\u015bci\u0105, antidotum dla stresu\nDla obecno\u015bci w pr\u00f3\u017cni, pragnieniem oddechu\nJestem opask\u0105 Temidy, sygna\u0142em \u015bwietlnym dla \u015blepc\u00f3w\nNie znikam, cho\u0107 czasem blakn\u0119 wraz z up\u0142ywem sekund\n\n[Refren]\nJeste\u015bmy zbyt \u0142atwopalni na ten \u015bwiat, zbyt \u0142atwopalni\nA ja si\u0119 czuje zbyt nietykalny zn\u00f3w nietykalny\nI mo\u017ce to mnie kiedy\u015b zgubi\nAle nikt nie pada martwy w \u017cyciu, po raz drugi\nJeste\u015bmy zbyt \u0142atwopalni na ten \u015bwiat, zbyt \u0142atwopalni\nA ja si\u0119 czuje zbyt nietykalny zn\u00f3w nietykalny\nI mo\u017ce to mnie kiedy\u015b zgubi\nAle nikt nie pada martwy w \u017cyciu, po raz drugi", "image": "https://assets.genius.com/images/default_cover_image.png?1557245356"}], "artist": "Planet ANM"}