{"songs": [{"title": "Wz\u00f3r", "album": "SPG Dystrykt", "year": "2012-12-15", "lyrics": "[Producent: Szur]\n\n[Hook x2]\nTo m\u00f3j rdze\u0144 jak 3W jeden z filar\u00f3w kr\u0119gos\u0142upa\nTu zrozumia\u0142em wz\u00f3r wa\u017cny jak tempo w nutach\nTen d\u017awi\u0119k masz na uszach, wi\u0119c ze mn\u0105 ruszaj\nPo SPG to m\u00f3j tlen, we\u017a go w p\u0142uca\n\n[Verse 1]\nCzasem patrz\u0105c na co\u015b z bliska tracimy ostro\u015b\u0107\nB\u0142\u0105dzimy id\u0105c drog\u0105 tak mglist\u0105, \u017ce a\u017c niby obc\u0105\nJak winyl kr\u0119cimy si\u0119 z t\u0105 sam\u0105 melodi\u0105\nS\u0142yszymy to w mono bo t\u0142umimy to monotoni\u0105\nNie by\u0142o mnie tu chwil\u0119, cho\u0107 nie przez wilczy bilet\nI nigdy nie zapomn\u0119 jakie ma m\u00f3j dystrykt imi\u0119\nNie mieszam whisky z d\u017cinem, tu piasek z \u017cy\u0142 mych p\u0142ynie\nTu braci wielu synek, tu mam prawdziw\u0105 rodzin\u0119\nTam z\u0142apa\u0142em perspektyw\u0119 przez \u0142ez t\u0119sknoty wylew\nBezkres pozosta\u0142 w tyle, powr\u00f3ci\u0142em ze stylem\nBy nie\u015b\u0107 dreszcz jak mocny thriller\nJeste\u015b gotowy przej\u015b\u0107 przez dzielnic\u0119\nZapraszam, jeste\u015b honorowym widzem\nZabieram ci\u0119 na spacer, jak po THC pozw\u00f3l, \u017ce ci\u0119 oprowadz\u0119\nJak Grzesiuk po warszawskiej Pradze\nPoczuj baz\u0119, jakby\u015b wpad\u0142 tu prosto po towar\nWitaj w\u015br\u00f3d tych, co chodz\u0105 boso, ale w ostrogach\n\n[Hook x2]\n\n[Verse 2]\nPrzez harmider my\u015bli id\u0119 w ko\u0144cu bezszelestnie\nSkrzypi\u0105ce drzwi otworzy\u0142y mi niedost\u0119pne przej\u015bcie\nNa ko\u0144cu korytarza ujrza\u0142em g\u0142\u0119bsze wn\u0119trze\nSk\u0105d us\u0142ysza\u0142em g\u0142os wiedzia\u0142em, \u017ce w ko\u0144cu przyb\u0119dziesz\nKim jeste\u015b? Dotykiem wiatru na twojej sk\u00f3rze\nAnio\u0142em str\u00f3\u017cem, stra\u017cnikiem czasu na Piaskowej G\u00f3rze\nDuchem nad twoim uchem, przynosz\u0119 wz\u00f3r ten, zrozum sw\u0105 dusz\u0119\nA wr\u00f3\u017c\u0119, \u017ce rozp\u0119tasz piaskow\u0105 burz\u0119 w t\u0119 susz\u0119\nZrozum, \u017ce inspiracje czerpie si\u0119 ze \u017ar\u00f3d\u0142a \u017cycia\nNiech ta brudna p\u0142yta b\u0119dzie czysta\nW prawd\u0119 jak ta studnia z wod\u0105 do picia\nCzas Nullo pisa\u0107 i niewa\u017cne, \u017ce dzisiaj skuma to nisza\nBo z czasem pojmie to ka\u017cda dzielnica\nPytaj kamienic, ulic, drzew bo to niemi \u015bwiadkowie\nZawsze przy tobie jak wierni dziadkowie\nKa\u017cdy co\u015b opowie, ka\u017cdy cz\u0142owiek tu niesie swoje ziarno piachu\nKa\u017cda opowie\u015b\u0107 tu to wz\u00f3r, klucz jak do za\u015bwiat\u00f3w\n\n[Hook x2]\n\n[Verse 3]\nMaj\u0105c wz\u00f3r podstawi\u0142em niezmienne warto\u015bci\nOdj\u0105\u0142em w pierwszej kolejno\u015bci go\u015bci\nCo zazdroszcz\u0105, przemokli do szpiku ko\u015bci\nPotem do ca\u0142o\u015bci doda\u0142em ni\u0107 lojalno\u015bci\nZamkn\u0105\u0142em ich pierwiastkiem wierno\u015bci\nNad miastem ciemno\u015bci chod\u017a ze mn\u0105\nW t\u0105 ciemn\u0105, bezsenn\u0105 noc\nDzi\u015b daj\u0119 osiedlom t\u0105 przesz\u0142o\u015b\u0107 t\u0105 pi\u0119kn\u0105 piekieln\u0105 moc\nNawet nie b\u0119d\u0105c st\u0105d poczujesz t\u0105 jedno\u015b\u0107 r\u0105k\nJeste\u015b strong? przez prawd\u0119 dziel to bo prawdy nie bledn\u0105 ziom\nDoda\u0142em 10 minut bragga i 12 raposto\u0142\u00f3w\nSkre\u015blili nas nie raz teraz czas na zemst\u0119 grafolog\u00f3w\nOdj\u0105\u0142em kilka lat bo znowu nostalgia budzi p\u0142acz do oczu\nCho\u0107 nie mog\u0119 tak \u017cy\u0107, kocham basket jak za m\u0142odu\nOd na\u0142ogu do na\u0142ogu, bunt to nasza kultura\nPieprz\u0119 propagand\u0119 pisz\u0119 prawdy to moja natura spod pi\u00f3ra\nDam epitafium dla tych kt\u00f3rych nie ma w\u015br\u00f3d nas\nS\u0142owa s\u0105 zb\u0119dne, wynik to Stara Piaskowa G\u00f3ra\n\n[Outro x2]\nOd dziecka tu buduj\u0119 sw\u00f3j szacunek\nSp\u0142acam ka\u017cdy d\u0142ug, jakby sam B\u00f3g wystawi\u0142 mi rachunek\nTo moi ludzie(x2), Star\u0105 Piaskow\u0105 G\u00f3r\u0119, Wa\u0142brzych reprezentuj\u0119\n[Tekst - Rap Genius Polska]", "image": "https://images.genius.com/4b93ebb1ca0d2032afb7a80cd3d968d4.960x960x1.jpg"}], "artist": "Nullo"}