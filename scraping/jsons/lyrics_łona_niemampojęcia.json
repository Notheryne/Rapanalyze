{"songs": [{"title": "Nie mam poj\u0119cia", "album": "Nawiasem m\u00f3wi\u0105c", "year": "2016-02-15", "lyrics": "[Zwrotka 1.]\nNie widzia\u0142em ciebie w \u017cadnej hecy ju\u017c dawno\nA pami\u0119tam, kiedy m\u00f3wi\u0142e\u015b\n\u017be nie by\u0142oby od rzeczy co\u015b dziabn\u0105\u0107\nStali\u015bmy w noc upaln\u0105 pod odjeban\u0105 nam palm\u0105\nI ja widzia\u0142em to czarno\nAle brn\u0105\u0142em w to. I bra\u0142em dwie\nNa twoj\u0105 odpowiedzialno\u015b\u0107\n\nA ty, pami\u0119tam, jak (nie bez racji sk\u0105din\u0105d)\nNajpierw puszcza\u0142a\u015b uszu mimo pijacki be\u0142kot\nKt\u00f3ry mu z ust p\u0142yn\u0105\u0142\nA, \u017ce przez par\u0119 dom\u00f3wek p\u0142yn\u0105\u0142 mu dosy\u0107 wartko\nNo to doprawdy tej, co by nie da\u0142a si\u0119 uwie\u015b\u0107 takiemu dictum pr\u00f3\u017cno szuka\u0107 z latark\u0105\n\nA ty zn\u00f3w, ceniony dawniej za nadmiar fantazji\nNagle kupi\u0142e\u015b kombi. Kurwa, kombi? Po co ci taki baga\u017cnik?\nTy ostatnio nie pi\u0142a\u015b, chocia\u017c si\u0119 kalendarz imprez spi\u0119trzy\u0142\nOn pi\u0142, wi\u0119c odwozi\u0142a\u015b go tym kombi wprost do waszego m3\n\nJa nie rozumia\u0142em przyczyn tych spraw nietypowych\nA\u017c ockn\u0105\u0142em si\u0119 o \u015bwicie le\u017c\u0105c pod sto\u0142em, po malowniczym p\u0119pkowym\nBo przysz\u0142o na \u015bwiat to wasze szcz\u0119\u015bcie niewymowne;\nWasza... Wasz... W\u0142a\u015bnie; tu jest ca\u0142y m\u00f3j problem:\n\n[Refren]\nNie wiem jak ono ma na imi\u0119 x 2\nBaby boom tak daleko zaszed\u0142\n\u017be kiedy t\u0142um, to nie wiem kt\u00f3re to wasze\n\nNie wiem jak ono ma na imi\u0119 x 2\nI boli mnie troch\u0119 ta rola\n\u017be mog\u0119 pog\u0142aska\u0107, ale nie mog\u0119 zawo\u0142a\u0107\n\nNie wiem jak ono ma na imi\u0119 x 2\nBaby boom tak daleko zaszed\u0142\n\u017be kiedy t\u0142um, to nie wiem kt\u00f3re to wasze\n\nNie wiem jak ono ma na imi\u0119 x 2\nUroczy brzd\u0105c doprawdy\nAle by imi\u0119 z nim sprz\u0105c szans nie widz\u0119 \u017cadnych\n\n[Zwrotka 2.]\nWalcz\u0119, by nie by\u0107 a\u017c tak do ty\u0142u:\nTola, Maja, Marianka, Lila, Filip, Adam, Ja\u015b, Franek, Bazyli, Alik, Hubert, Miko\u0142aj, Zbylut\nTyle pami\u0119tam \u2013 reszt\u0119 pr\u00f3buj\u0119 obej\u015b\u0107\nPoprzestaj\u0105c na komplementach w stylu: och, jak pi\u0119knie ro\u015bnie to wasze... m\u0142ode\n\nI pr\u0119 do przodu w t\u0119 blag\u0119, cho\u0107 wiem, \u017ce nie powinienem w ni\u0105 prze\u0107;\nMniejsza o imi\u0119 ju\u017c nawet - \u017cebym ja chocia\u017c zna\u0142 p\u0142e\u0107\nI ten moment, gdy dziecko, to m\u0105dre dziecko, tak patrzy w ciebie\nTak, jakby si\u0119 chcia\u0142o upewni\u0107, \u017ce widzisz to, \u017ce ono wie, \u017ce ty nie wiesz\n\nI da\u0142oby ch\u0119tnie temu wyraz nieco dobitniej\nAle p\u00f3ki co m\u00f3wi niewiele, wi\u0119c jest szansa, \u017ce mnie mo\u017ce nie sypnie\nTo boli. Mniejsza o jako\u015b\u0107, ale ta ilo\u015b\u0107 b\u00f3lu\nPrzez t\u0119 pami\u0119\u0107 do imion, co tak mi os\u0142ab\u0142a, odk\u0105d wam przyrost ur\u00f3s\u0142\n\nPrzysz\u0142o na \u015bwiat wam wiosn\u0105, w\u0142a\u015bnie min\u0119\u0142a jesie\u0144\nA ja nie mog\u0119 wci\u0105\u017c sobie przypomnie\u0107 jak si\u0119 nazywa ten owoc waszych uniesie\u0144\nLicz\u0119 po cichu, \u017ce problem zga\u015bnie\nI naucz\u0119 si\u0119 imion tych wszystkich dzieci, kiedy mi przyjdzie zawo\u0142a\u0107 w\u0142asne\n\n[Refren]\nNie wiem jak ono ma na imi\u0119 x 2\nBaby boom tak daleko zaszed\u0142\n\u017be kiedy t\u0142um, to nie wiem kt\u00f3re to wasze\n\nNie wiem jak ono ma na imi\u0119 x 2\nI boli mnie troch\u0119 ta rola\n\u017be mog\u0119 pog\u0142aska\u0107, ale nie mog\u0119 zawo\u0142a\u0107\n\nNie wiem jak ono ma na imi\u0119 x 2\nBaby boom tak daleko zaszed\u0142\n\u017be kiedy t\u0142um, to nie wiem kt\u00f3re to wasze\n\nNie wiem jak ono ma na imi\u0119 x 2\nUroczy brzd\u0105c doprawdy\nAle by imi\u0119 z nim sprz\u0105c szans nie widz\u0119 \u017cadnych\n[Tekst i adnotacje na Rap Genius Polska]", "image": "https://images.rapgenius.com/d7435a8df3d626ce4da8ff6171e76709.1000x1000x1.png"}], "artist": "\u0141ona"}