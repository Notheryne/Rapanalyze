{"songs": [{"title": "Banicja", "album": "Wilk chodnikowy", "year": "2012-01-01", "lyrics": "[Zwrotka 1]\n\u017bycie zawsze chcia\u0142o wi\u0119cej ode mnie\nNi\u017c ja od niego i to ono uczyni\u0142o mnie tym\nCzym jestem i wiesz, \u017ce pr\u0119dzej zdechn\u0119\nNi\u017c zadowol\u0119 si\u0119 niczym i odepchn\u0119 krzy\u017c\nJestem ofiar\u0105, kt\u00f3ra sama siebie sk\u0142ada w rymach\nSzukam koryta, w kt\u00f3rym osi\u0105dzie flow\nMojego \u017cycia potok wci\u0105\u017c si\u0119 potyka\nNieustannie piersi\u0105 wycieraj\u0105c dno\nNigdy nie wiedzia\u0142em co jest poezj\u0105\nPr\u00f3buj\u0119 tylko wyt\u0142umaczy\u0107 par\u0119 spraw\nWiem, \u017ce b\u00f3l ma wi\u0119cej imion ni\u017c jedno\nI musisz go oswoi\u0107, kiedy zostajesz sam\nPieprzy\u0107 t\u0119py poch\u00f3d dni donik\u0105d\nNigdy nie uwierz\u0119, \u017ce jest sens w tym\nKa\u017cdy z nas jest takim samym banit\u0105\nNiekt\u00f3rzy tylko padli I ju\u017c si\u0119 nie podnie\u015bli\nNienawidz\u0119 ludzi za ka\u017cde k\u0142amstwo\nKt\u00f3re musia\u0142em po\u0142kn\u0105\u0107, \u017ceby teraz nim rzyga\u0107\nAle moje zimne oczy nie gasn\u0105\nI wszystko, wszystko, dopiero si\u0119 zaczyna\nNauczy\u0142em si\u0119 wiele, lecz nie od nich\nG\u0142os sumienia #filozof_Seneka\nTak naprawd\u0119 m\u00f3j jest tylko chodnik\nNa kt\u00f3rym moja stopa miejsca nie zagrzewa\nJestem zgodny z czasem, nie miejscem\nKa\u017cda sekunda znajduje mnie gdzie indziej\nRamiona otwarte ma tylko przestrze\u0144\nI tylko jej kra\u0144ce czekaj\u0105, a\u017c przyjd\u0119\nGoni\u0119, a wszystko, co minione\nW momencie wyboru zasklepia si\u0119 jak blizna\nPrzesz\u0142o\u015b\u0107 jest mostem, kt\u00f3ry p\u0142onie\nPrzysz\u0142o\u015b\u0107 to wolno\u015b\u0107 - \u015bwiadoma banicja\n\n[Refren]\nMimo, \u017ce to tylko rzep na ogonie, to\nDop\u00f3ki nie wypluj\u0119 p\u0142uc \u2013 goni\u0119 go\nWiem, \u017ce nie chce mnie \u015bwiat, go nie do-tyczy\nTo, co tylko dla mnie jest wszystkim\nLecz moje my\u015bli jedynie wci\u0105\u017c do niej rw\u0105\nW niej zbiega si\u0119 m\u00f3j szczyt I moje dno\nA jedyny m\u00f3j mo\u017cliwy koniec\nTo gdy w\u0142asny ogon zaknebluje mi pysk i...\nPrzestan\u0119 wy\u0107 i ucieka\u0107\nPrzed tym g\u0142osem, kt\u00f3ry gna mnie na... kraw\u0119d\u017a\nZa kt\u00f3r\u0105 nie ma ju\u017c... nic\n\n[Zwrotka 2]\nWiem, gdzie jest zapisany m\u00f3j los\nWykwit\u0142y z b\u00f3lu o marzeniach dziecka\nI ci\u0105gle stamt\u0105d dobiega m\u00f3j g\u0142os\nPe\u0142en prostego pragnienia szcz\u0119\u015bcia\nWci\u0105\u017c chc\u0119 pokona\u0107 niemoc\nWobec \u015bwiata, kt\u00f3ry \u0142amie mi palce\nJego bezinteresown\u0105 przemoc\nKt\u00f3ra uczyni\u0142a mnie kalek\u0105 na starcie\nNawet sobie mog\u0119 powiedzie\u0107: \"Nie znasz mnie\"\nWci\u0105\u017c tkwi kij w szprychach mojego \u017cycia\nTamto dziecko dzisiaj znowu nie za\u015bnie\nZ twarz\u0105 w poduszce, pr\u00f3buj\u0105c oddycha\u0107\nIle to ju\u017c lat wci\u0105\u017c to samo\nStanowi moj\u0105 si\u0142\u0119 i najwi\u0119ksz\u0105 s\u0142abo\u015b\u0107\nBrutalnie walcz\u0105c, rozrywa to\u017csamo\u015b\u0107\nI cokolwiek zrobi\u0119 to zawsze za ma\u0142o\n\n[Outro]\nMimo, \u017ce to tylko rzep na ogonie to\nDop\u00f3ki nie wypluj\u0119 p\u0142uc \u2013 goni\u0119 go\nWiem, \u017ce nie chce mnie \u015bwiat, go nie do-tyczy\nTo, co tylko dla mnie jest wszystkim\nLecz moje my\u015bli jedynie wci\u0105\u017c do niej rw\u0105\nW niej zbiega si\u0119 m\u00f3j szczyt I moje dno\n\u017beby m\u00f3c by\u0107 sob\u0105 zakl\u0105\u0142em kr\u0105g samotno\u015bci - banicji...\n[Tekst i adnotacje na Rap Genius Polska]", "image": "https://images.genius.com/7086bef782a491c813397ab8428e8779.500x500x1.jpg"}], "artist": "Bisz"}