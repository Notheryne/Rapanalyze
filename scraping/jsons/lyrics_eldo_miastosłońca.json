{"songs": [{"title": "Miasto s\u0142o\u0144ca", "album": "Chi", "year": "2014-05-28", "lyrics": "[Refren x2: Eldo]\nChod\u017a, poka\u017c\u0119 ci kolor mego szcz\u0119\u015bcia\nDzi\u015b, pod pal\u0105cym s\u0142o\u0144cem \u015ar\u00f3dmie\u015bcia\nMy zbudujemy piramid\u0119 z marze\u0144\nI otw\u00f3rz oczy na \u015bwiat, zwiedzimy go razem\n\n[Zwrotka 1: Eldo]\nWsta\u0142 dzie\u0144, wygl\u0105dam jakbym wyszed\u0142 do szko\u0142y\nMam plecak, w nim zeszyt, mam do pisania przybory\nMam \u015bniadanie, cho\u0107 to ju\u017c nie matka robi mi kanapki\nW kieszeni brz\u0119czy kilka z\u0142otych na drobne wydatki\nM\u0142ode gagatki w Skaryszaku ganiaj\u0105 za pi\u0142k\u0105\nM\u0142ode matki, w w\u00f3zkach \u015bpi s\u0142odko Polski przysz\u0142o\u015b\u0107\nDzie\u0144 w dobrym tempie mija, ja mijam z nimi\nOczy wbijam w \u015bwiat, co przemija w mig, jak dobry film\nNa twarzy u\u015bmiech, my\u015bl\u0105 \"pierdolni\u0119ty jaki\u015b...\"\nPo prostu wniebowzi\u0119ty jak to rdzenne warszawiaki\nNiewinny czarodziej leci wita\u0107 si\u0119 z chmurami\nBrudny chodnik kilkana\u015bcie kilometr\u00f3w pod trampkami\nNajlepszy rzeczy w \u017cyciu mamy za nic, za darmo\nNie wiesz? Masz serce pobrudzone czarn\u0105 farb\u0105\nZbieram okruchy dnia, \u0142\u0105cz\u0119 wszystkie w ca\u0142o\u015b\u0107\nS\u0142o\u0144ce \u015bwieci dzisiaj dla mnie jak co rano\nA ty...\n\n[Refren x2: Eldo]\n\n[Zwrotka 2: Eldo]\nGdzie\u015b pod s\u0142o\u0144cem \u015br\u00f3dmiejskim, topi si\u0119 asfalt\nTam my - lekko senna syreniego grodu wachta\nSpotykam twarze zm\u0119czone wag\u0105 nocy\nTroch\u0119 boj\u0105 si\u0119 poranka, niepewnie stawiaj\u0105 kroki\nSzklanka towarzyszy im w ich podbojach\nKa\u017cdy pow\u00f3d by\u0142 wczoraj dobry, by \u015bpiewa\u0107 \"sto lat\"\n\u015apiewaj\u0105 wi\u0119c, miasto s\u0142ucha ich ballady\nRano da grosz na start i \u0142yk chmielowej \u015bmietany\nMijam roze\u015bmiane twarze na Krakowskim\nLudzkie mrowisko biegnie spe\u0142nia\u0107 swoje obowi\u0105zki\nJa id\u0119 swoje wzi\u0105\u0107 za to, co oddam im\nZ piwnic\u0119 emocji, dam ca\u0142\u0105 kolekcj\u0119 win\nZestaw my\u015bli, nawet te dzikie i szalone\nTak ju\u017c jest, kiedy wywijasz sumienie na drug\u0105 stron\u0119\nI czujesz spok\u00f3j, mimo wszystko i trwasz\nA s\u0142o\u0144ce patrzy tobie w twarz, wysy\u0142a szcz\u0119\u015bcie dla ciebie\n\n[Refren x2: Eldo]\n\n[Zwrotka 3: Eldo]\nTen dzie\u0144 jest tylko dla mnie, a je\u015bli tak\nTo wszystkie chwile zbieram karnie, a\u017c zapal\u0105 latarnie\nI ca\u0142y \u015bwiat p\u00f3jdzie spa\u0107, to wtedy ja\nZrobi\u0119 wszystko, by nie sko\u0144czy\u0142 si\u0119 zwyczajnie\nWiesz? To takie dni zas\u0142uguj\u0105 na epilog\nWiesz? Na takie dni postawisz sw\u00f3j ostatni bilon\nTakie dni s\u0105 heroin\u0105, ci\u0119\u017cko schodzi\nAle daje paliwo, by p\u0119dzi\u0107 dalej \u00f3sm\u0105 mil\u0105\nDok\u0142adnie! \u0141api\u0119 ostatnie promienie - kolektor-serce\nWystaw je przed siebie, Helios ogrzeje je w r\u0119ce\nTroch\u0119 wiary, odwaga te\u017c pomaga w tym\nZa marzeniami wal jak w dym, spe\u0142niaj zamiary\nTak szepcze, tak kusi, ten \u017c\u00f3\u0142ty karze\u0142 mami\nPrzygl\u0105da si\u0119 i \u015bledzi, rozporz\u0105dza minutami\nDzi\u015b tylko dla mnie - prywatny plac zabaw\nTo moje ma\u0142e Ciudad del Sol - Warszawa\n\n[Refren x2: Eldo]\n[Tekst - Rap Genius Polska]", "image": "https://images.genius.com/40f956cb7b2fe1cabe03005755474b4d.803x800x1.jpg"}], "artist": "Eldo"}