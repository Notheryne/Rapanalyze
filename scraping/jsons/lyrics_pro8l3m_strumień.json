{"songs": [{"title": "Strumie\u0144", "album": "PRO8L3M", "year": "2016-06-01", "lyrics": "[Zwrotka 1: Oskar]\nMia\u0142em sen - wielkie wrota jak i sam budynek\nI \u015bwiat\u0142o lej\u0105ce si\u0119 jakby by\u0142o tu p\u0142ynem\n\u015aciany pulsuj\u0105ce, a w nich \u017cy\u0142y pompuj\u0105 krew\nJest fluorescencyjna jak nad wej\u015bciem as trefl\nNitki \u017cy\u0142 fioletowe, s\u0105 ich tysi\u0105ce\nNie parz\u0105, gdy podchodz\u0119, cho\u0107 wrz\u0105 - tak s\u0105 gor\u0105ce\nOpary, kt\u00f3re lekko wdycham, nie s\u0105 truj\u0105ce\nA istoty kt\u00f3re mijam m\u00f3wi\u0105, chocia\u017c le\u017c\u0105 w \u015bpi\u0105czce\nWchodz\u0119 do \u015brodka, nie musz\u0119 otwiera\u0107 drzwi\nPrzenikam jak dym z ognia, kt\u00f3ry wok\u00f3\u0142 si\u0119 tli\nNie mam cia\u0142a, ani d\u0142oni, ale dotykam\nTysi\u0105ce oczu patrz\u0105 na mnie, wisz\u0105 na stalaktytach\n\u015aciany z marmuru i czuj\u0119 w nich \u017cycie\nCiecz nie opada w d\u00f3\u0142, tylko p\u0142ynie tam po suficie\nKolumny pokrywaj\u0105 alfabety fraktalne\nNie znam j\u0119zyka, ale rozumiem - to naturalne\nSala do kt\u00f3rej wchodz\u0119 jest nieograniczona\nP\u0142askorze\u017aby trzymaj\u0105 moje uczucia w szponach\nLamp s\u0142abe \u015bwiat\u0142o, ale tu s\u0105 ich setki\nWisz\u0105 na dziwnych k\u0105tach przecz\u0105c prawom geometrii\nNa \u015brodku samym schody bez ko\u0144ca si\u0119 wij\u0105\nAle czas na wej\u015bcie by\u0142 kr\u00f3tki jak epizod\nCiecz po kt\u00f3rej st\u0105pam p\u0142ynie z bia\u0142ej fontanny\nOtoczonej przez sfer\u0119, kt\u00f3ra zmienia wci\u0105\u017c kszta\u0142ty\nWodospady p\u0142yn\u0105 w g\u00f3r\u0119 - m\u00f3g\u0142bym si\u0119 dziwi\u0107\nLecz wst\u0119p tu maj\u0105 tylko Ci, co nie zw\u0105tpili\nDobrze wiem, \u017ce nie zrobi\u0105 mi krzywdy\n\u0141uskowate bestie o pow\u0142okach o\u015blizg\u0142ych\nNa \u015brodku fontanny lewituje b\u00f3stwo\nMorphuje by przybra\u0107 m\u00f3j kszta\u0142t i nagle jestem sam i jest pusto\nNie wiem teraz czy to by\u0142 sen, czy trip\nZbudzi\u0142em si\u0119 z wra\u017cenia, nie obudzi\u0142 mnie krzyk\n[Tekst i adnotacje na Rap Genius Polska]", "image": "https://images.genius.com/f0a42e9f721a26563beb5821cfd80aa7.480x360x1.jpg"}], "artist": "PRO8L3M"}