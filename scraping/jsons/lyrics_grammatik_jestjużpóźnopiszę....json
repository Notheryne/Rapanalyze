{"songs": [{"title": "Jest ju\u017c p\u00f3\u017ano, pisz\u0119...", "album": "\u015awiat\u0142a miasta", "year": "2000-10-30", "lyrics": "[Intro]\nMoja poezja to jest wielkie uspokojenie...\n\n[Verse 1: Ash]\nLubi\u0119 s\u0142ucha\u0107, gdy jest ju\u017c p\u00f3\u017ano, gdy wszyscy \u015bpi\u0105\nKiedy gwiazdy l\u015bni\u0105\nI jest cichy ca\u0142y dom, wtedy pisz\u0119\nI zag\u0142\u0119biam si\u0119 w t\u0105 cisz\u0119\nTo co s\u0142ysz\u0119, to jedynie wyobra\u017ania\nCienie strasz\u0105, odchodz\u0105, kiedy si\u0119 przeja\u015bnia\nJest ju\u017c ciemno, spokojnie, tak jest tylko w ba\u015bniach\nGdzie\u015b za oknem w oddali jaki\u015b pies ujada\nZapewne kto\u015b stoi teraz na rozdro\u017cach \u015bwiata\nKto\u015b odkrywa niepoj\u0119te sprawy\nJest ju\u017c p\u00f3\u017ano, pisz\u0119...\n(Jeszcze nie \u015bpisz ma\u0142y?)\nJeszcze nie \u015bpi\u0119\nTo nie s\u0105 rzeczy, kt\u00f3re widz\u0119 we \u015bnie\nJak odg\u0142osy w mie\u015bcie, ha\u0142asy, zgie\u0142k t\u0142umu\nKolorowe litery gdzie\u015b na wy\u0142omach mur\u00f3w\nCzasy kr\u00f3l\u00f3w odesz\u0142y, nasta\u0142y czasy pe\u0142ne b\u00f3lu\nPisz\u0119 o tym wszystkim, by poezji sta\u0107 si\u0119 bliskim\nJak ci kt\u00f3rzy odeszli, tysi\u0105ce ludzi\nJest ju\u017c p\u00f3\u017ano, czas i\u015b\u0107 spa\u0107, a nie marudzi\u0107\nCzekam, kiedy znowu muza do mnie wr\u00f3ci\n\n[Verse 2: Eldo]\n\u015awiat\u0142a miasta ju\u017c dawno zgas\u0142y, jest ciemno\nZ d\u0142ugopisem nad kartk\u0105 sp\u0119dzam moja noc bezsenn\u0105\nWarszawy echo, echo wydarze\u0144 z dni ubieg\u0142ych\nJak z DVD obrazki, to te linie tekstu z kartki\nNoc bez d\u017awi\u0119k\u00f3w \u017cadnych, zupe\u0142na cisza\nTylko nier\u00f3wny oddech s\u0142ycha\u0107 i zn\u00f3w\nGodzina duch\u00f3w, by odda\u0107 ho\u0142d muzie\nNocnych pisarzy, co w dnia nudzie inspiracj\u0119 znajduj\u0105\nI opisuj\u0105 to p\u00f3\u017aniej, mo\u017ce by\u0107 r\u00f3\u017cnie\nMo\u017ce \u0142adnie to wszystko dzisiaj si\u0119 posk\u0142ada\nA mo\u017ce nie i fina\u0142em b\u0119dzie kartka podarta, jak B\u00f3g da\nWiem, \u017ce ta cisza daje mi komfort, nie\u017ale\nPotem nagra si\u0119, teraz p\u0142ynie wyraz po wyrazie\nNa kartce, a we \u015bnie szukam ukojenia\nTeraz wylewam tutaj, co mnie wnerwia\nChwila relaksu, przerwa\nI dalej, cho\u0107 zasch\u0142o w gardle\nWiecz\u00f3r, to pora rzeczy powa\u017cnych, pieprz\u0119 bana\u0142y\nPisane noc\u0105 my\u015bli, nacechowane melancholi\u0105\nWiem, \u017ce teraz kto\u015b, gdzie\u015b zostawia my\u015bl si\u0119 nieko\u0144cz\u0105c\u0105\nStawiaj\u0105c pomnik s\u0142owem co od spichrzu trwalszy\nJak Horacy pisz\u0119, by czasu up\u0142ywanie zwalczy\u0107\nM\u00f3j spos\u00f3b, by od szaro\u015bci dnia gdzie\u015b odej\u015b\u0107\nSwoja krain\u0119 z marze\u0144 budowa\u0107 swoim s\u0142owem\nOdskocznia od tego co czeka mnie rano\nNocne pisanie, dobranoc", "image": "https://images.genius.com/1f99b17ae256b6534403c4017d42cfe4.445x409x1.jpg"}], "artist": "Grammatik"}