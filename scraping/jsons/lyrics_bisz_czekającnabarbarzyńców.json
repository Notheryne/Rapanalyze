{"songs": [{"title": "Czekaj\u0105c na barbarzy\u0144c\u00f3w", "album": "Pi\u0119kno i Bestia EP", "year": "2017-10-01", "lyrics": "[Zwrotka 1]\nNic nigdy nie jest jak kiedy\u015b\nNieodwracalne wszystko pr\u00f3cz klepsydry\nNasze \u015bwiaty - tekturowe makiety\nLedwo wystaj\u0105 spod usypanej wydmy\nChwiej\u0105 si\u0119 domy na ska\u0142ach\nWiatr pl\u0105cze dzwonki na pustych werandach\nByli\u015bmy fal\u0105, przychodzi po nas fala\nI niez\u0142omne maszty rozk\u0142ada na \u0142opatkach\nPatrz\u0105c na ostatni zach\u00f3d s\u0142o\u0144ca\nStarsi o m\u0142odo\u015b\u0107, m\u0105drzejsi o naiwno\u015b\u0107\nChyba z zasady nie dane jest rozpozna\u0107\nGdy nagle w przesz\u0142o\u015b\u0107 zmienia si\u0119 przysz\u0142o\u015b\u0107\nUsypali\u015bmy piramidy piasku\nIdei, marze\u0144, my\u015bli i s\u0142\u00f3w\nGdy m\u00f3wimy, nikt nie rozumie nas tu\nMilczymy... czekaj\u0105c na barbarzy\u0144c\u00f3w\n\n[Refren]\nCzekaj\u0105c na barbarzy\u0144c\u00f3w x5\nA gdy w ko\u0144cu nadchodz\u0105 jak spe\u0142nienie z\u0142ych sn\u00f3w\nWarto przypomnie\u0107 sobie jedno z m\u0105drych przys\u0142\u00f3w\n\n[Zwrotka 2]\nZapomnia\u0142 wilk jak szczeni\u0119ciem by\u0142?\nBardziej zdziwiony jest tym czym sta\u0142 si\u0119\nWystarczy ma\u0142e si\u0119gni\u0119cie w ty\u0142\nBy stamt\u0105d wtedy, z siebie dzi\u015b \u015bmia\u0107 si\u0119\nDo\u015bwiadczenie jest nieprzet\u0142umaczalne\nNim czas zrobi swoje, nic nie wr\u00f3\u017cy wolty\nCzy ktokolwiek dotrzyma\u0142 ka\u017cdego \"na zawsze\"?\nJe\u015bli tak, to regu\u0142a lubi takie wyj\u0105tki\nPami\u0119tam szwedzki st\u00f3\u0142 w hotelu\nChc\u0105c wszystkiego naraz, jakby kto\u015b mia\u0142 mi zabra\u0107\nI jak d\u0142ugo trwa\u0142o \u017cebym mia\u0142 na talerzu\nTylko to, na co akurat w danej chwili smak mam\nOd najta\u0144szych piw do lampki wina\nTo kwestia czasu a nie kwestia ambicji\nI pomy\u015bl czasami, gdy tak bardzo si\u0119 spinasz\nNie przypominaj\u0105 tobie troch\u0119 kogo\u015b barbarzy\u0144cy?\n\n[Refren]\nCzekaj\u0105c na barbarzy\u0144c\u00f3w x5\nA gdy w ko\u0144cu nadchodz\u0105 jak spe\u0142nienie z\u0142ych sn\u00f3w\nWarto przypomnie\u0107 sobie jedno z m\u0105drych przys\u0142\u00f3w\n\n[Zwrotka 3]\nCi\u0119\u017cko obrazi\u0107 si\u0119, zmiany to koniec\nWszystkiego co nie jest na zmiany gotowe\nWskaz\u00f3wka prowadzi od zmiany pokole\u0144\nDo zmiany pokole\u0144 po spirali obieg\nPoradzisz sobie albo stracisz g\u0142ow\u0119\nJakie masz warto\u015bci stary? s\u0105 nowe\nNikt ju\u017c nie odr\u00f3\u017cnia szakali od owiec\nMy\u015blisz \u017ce b\u0119d\u0105 p\u0142akali po tobie?\nCzasami a\u017c rani mnie zanik szcz\u0105tkowej\nZdolno\u015bci by zobaczy\u0107 haczyk, podpowied\u017a\nW rzeczywisto\u015bci a\u017c do granic losowej\nWierzysz \u017ce lepicie sami j\u0105 sobie?\nZe spirali zmiany los da\u0142 mi podkow\u0119\nNa krzywej dzwonowej, wci\u0105\u017c pcham syf po stronie\nKowali, co wzorem stali s\u0105 w odmowie\n\u017beby goni\u0107 zmiany, wykuwamy swoje\n\n[Outro x7]\nCzekaj\u0105c na barbarzy\u0144c\u00f3w", "image": "https://images.genius.com/632b2f449964606fc136db000601e7db.960x960x1.jpg"}], "artist": "Bisz"}