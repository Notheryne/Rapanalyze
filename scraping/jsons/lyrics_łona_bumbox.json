{"songs": [{"title": "Bumbox", "album": "Insert EP", "year": null, "lyrics": "[Verse 1]\nNa dobre chyba ju\u017c min\u0119\u0142y dobre dni\nBo mam bumboxa w kuchni i mam spory problem z nim\nJest stary, ale mia\u0142 warunki, \u017ceby wytrwa\u0107\nBo primo, zwykle tam lecia\u0142 Preemo, a secundo Pete Rock\nLub na przyk\u0142ad taki tercet w nim gra\u0142\nIbrahim Ferrer, Grzegorz Turnau i Sticky Fingaz\nSong gra\u0142, a ja z nim wraz by\u0142em dbaj\u0105c g\u0142\u00f3wnie o to\nBy mia\u0142 staranne wykszta\u0142cenie i w tym dzisiaj drzemie ca\u0142y m\u00f3j k\u0142opot\nI bol\u0105czki moje st\u0105d s\u0105\n\u017be mimo wszystko wci\u0105\u017c pragn\u0119 by\u0107 na bie\u017c\u0105co\nWi\u0119c znosz\u0119 do domu nowe p\u0142yty, ale co mi po p\u0142ytach?\nGdy on nie chce ich widzie\u0107 i nie chce ich czyta\u0107 i chuj!\nKiedy\u015b by\u0142 zdrowszy, dzia\u0142a\u0142 \u015bwietnie\nDzi\u015b nie czyta p\u0142yt m\u0142odszych ni\u017c pi\u0119cioletnie\nTy mo\u017cesz mi wierzy\u0107, chocia\u017c nawet nie musisz\nTen bumbox na ich temat nic z siebie nie wydusi\nTo nie jest tak, \u017ce pr\u00f3bowa\u0142em zbyt rzadko\nNa nic gro\u017aby, na nic przecieranie p\u0142yt szmatk\u0105\nDa\u0142bym mu spok\u00f3j, ale ten bandyta\nNie chce czyta\u0107 nowych p\u0142yt, ale w og\u00f3le co\u015b by poczyta\u0142\n\n[Hook]\nJak chcesz to si\u0119 przypatrz i krzycz, \u017ce lipa i wstyd\nTym niemniej, ten bumbox ju\u017c nie czyta tych p\u0142yt\nTo wypad\u0142 ten tryb, czy nawet trybik\nDo\u015b\u0107, \u017ce gdy mu daj\u0119 now\u0105 p\u0142yt\u0119, on udaje, \u017ce jej nie widzi. x2\n\n[Verse 2]\nI ci\u015bnienie skacze mi teraz w g\u00f3r\u0119\nBo m\u00f3j bumbox uciek\u0142 od muzyki w literatur\u0119\nI zamiast wy\u015bwietla\u0107 numer tracku i czas jego trwania\nFormu\u0142uje wy\u015bwietlaczem literackie \u017c\u0105dania\nPisze mi na przyk\u0142ad: niech b\u0119dzie Marquez\nWi\u0119c k\u0142ad\u0119 ko\u0142o niego \"Genera\u0142a w labiryncie\"\nJest czwartek a ju\u017c w pi\u0105tek inny most wanted: Dickens\nDaj\u0119 mu \"Klub Pickwicka\" i mam wzgl\u0119dny spok\u00f3j na weekend\nWidz\u0119 jak on si\u0119 w to wgryza\nTak gdy ko\u0142o niego napocz\u0119ty Singer, oczywi\u015bcie Issac\n\"Cienie nad rzek\u0105 Hudson\" i to spore\nBo rzuca je transatlantyk \"...pod specjalnym nadzorem\"\nA na nim \"\u015aniadanie mistrz\u00f3w\" je \"Trzech muszkieter\u00f3w\"\nCzwarty nie je, od tygodnia ta\u0144czy \"...na cudzym weselu\"\nCo do celu to chyba si\u0119 sk\u0142ada tak\n\u017be tras\u0105 \"Moskwa-Pietuszki\" \u0142ajba p\u0142ynie do Babadag\nI biada na tych, co przeocz\u0105 t\u0119 scen\u0119\nGdy \"Buszuj\u0105cy...\" w \"Gronach gniewu\" napierdala w \"Blaszany b\u0119benek\"\nA na zachodzie zmian wiatr sunie, wi\u0119c\nKatarzyna Blum traci cze\u015b\u0107 z ca\u0142\u0105 \"Rze\u017ani\u0105 numer 5\"\nJest li w istocie szlachetniejsz\u0105 rzecz\u0105\n\u017be ten bumbox morzu n\u0119dzy stawi\u0142 czo\u0142o cho\u0107 nieco\nI nie wiem czy to ju\u017c ol\u015bnienie\nAle odk\u0105d przesta\u0142 czyta\u0107 nowe p\u0142yty, zacz\u0105\u0142 czyta\u0107 ze zrozumieniem\n\n[Hook]", "image": "https://images.genius.com/f86556ed4f051159eb1bb85ffb62e443.300x300x1.jpg"}], "artist": "\u0141ona"}