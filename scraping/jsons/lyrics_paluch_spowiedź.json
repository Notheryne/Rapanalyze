{"songs": [{"title": "Spowied\u017a", "album": "Lepszego \u017bycia Diler", "year": "2013-12-20", "lyrics": "[Zwrotka 1: Paluch]\nNie wiem czy tak Ci\u0119 mog\u0119 nazwa\u0107 dzi\u015b m\u00f3j drogi przyjacielu\nCzy to nazwa aktualna dla Ciebie w \u015bwiecie bez regu\u0142\nOstatnie kilka lat min\u0119\u0142o jak kilka sekund\nDryfowa\u0142em po mieli\u017anie morza cierpienia i stresu\nNie mam do Ciebie adresu, k\u0142ad\u0119 s\u0142owa na p\u0119tle\nTak b\u0119dzie \u0142atwiej, bit wyostrzy\u0142 wspomnienia m\u0119tne\nWidz\u0119 Ciebie jak przez mg\u0142\u0119, czy to Twojej twarzy rysy\nCzy na pewno si\u0119 znali\u015bmy, czuj\u0119 ch\u0142\u00f3d, trac\u0119 zmys\u0142y\nG\u0119ste my\u015bli gin\u0105 zadeptane w t\u0142umie\nA cia\u0142a s\u0142\u00f3w le\u017c\u0105 w mogile bez trumien\nEmocje skr\u0119powane sznurem pal\u0105 ostatniego szluga\nStoj\u0105 pos\u0119pnie pod murem, leci o\u0142owiana ulga\nDzi\u015b po nocy przyjdzie noc i do mych drzwi zapuka\nZostanie ze mn\u0105 na d\u0142u\u017cej, mieszka w psychiki zau\u0142kach\nB\u0119dzie moim kompanem do ostatniej flaszki na p\u00f3\u0142kach\nWygra ze s\u0142o\u0144cem nad ranem, dzie\u0144 utopi w deszczu strugach\n\n[Refren]\nGdybym potrafi\u0142, cofn\u0105\u0142bym si\u0119 w czasie\nDzisiaj samotnie w\u00f3dk\u0105 roz\u017calenie gasz\u0119\nZna\u0142em Twoj\u0105 warto\u015b\u0107, nie wiedzia\u0142em, \u017ce Ci\u0119 strac\u0119\nS\u0142yszysz mnie? To spowied\u017a, zdrowie wasze\nGdybym potrafi\u0142, cofn\u0105\u0142bym si\u0119 w czasie\nDzisiaj samotnie w\u00f3dk\u0105 roz\u017calenie gasz\u0119\nZna\u0142em twoj\u0105 warto\u015b\u0107, nie wiedzia\u0142em, \u017ce Ci\u0119 strac\u0119\nS\u0142yszysz mnie? To spowied\u017a, zdrowie wasze\n\n[Zwrotka 2: Paluch]\nNareszcie spotykam Ci\u0119 znowu i to nie jest przypadek\nJu\u017c wiedzia\u0142em gdzie jeste\u015b, czeka\u0142em na to spotkanie\nWiem, niewykonalne b\u0119dzie \u017ceby nadrobi\u0107 ten czas\nNiech to nie p\u00f3jdzie na marne, prosz\u0119 Ci\u0119 nie skre\u015blaj nas\nChc\u0119 Ci tyle powiedzie\u0107, w\u00f3dka nap\u0119dza s\u0142owotok\n\u017benuj\u0105cy monolog, jakbym rozmawia\u0142 sam z sob\u0105\nNie chcesz si\u0119 otworzy\u0107? Wypijmy za lepszy \u017cywot\nNaszych kobiet mi\u0142o\u015b\u0107, wierno\u015b\u0107 i dzieci lepsz\u0105 przysz\u0142o\u015b\u0107\nW takich czasach \u017cy\u0107 nam przysz\u0142o, przyjmij przeprosiny\nNie by\u0142o s\u0105du bez wyroku, czuj\u0119 si\u0119 winny\nDzi\u015b wszystko dla rodziny cz\u0119sto kosztem przyja\u017ani\nJe\u015bli mog\u0119 prosz\u0119 powiedz jak mam Ci za to odp\u0142aci\u0107\nMieli\u015bmy \u017cycie w gar\u015bci, wsp\u00f3lnie walczyli\u015bmy z wrogiem\nKocha\u0142em Ci\u0119 jak brata mi\u0119dzy prawd\u0105 a Bogiem\nPrzepraszam, \u017ce mnie nie by\u0142o kiedy walczy\u0142e\u015b z na\u0142ogiem\nDzi\u0119kuj\u0119 za spowied\u017a, zostawiam wieniec i p\u0142omie\u0144\n\n[Refren]\nGdybym potrafi\u0142, cofn\u0105\u0142bym si\u0119 w czasie\nDzisiaj samotnie w\u00f3dk\u0105 roz\u017calenie gasz\u0119\nZna\u0142em Twoj\u0105 warto\u015b\u0107, nie wiedzia\u0142em, \u017ce Ci\u0119 strac\u0119\nS\u0142yszysz mnie? To spowied\u017a, zdrowie wasze\nGdybym potrafi\u0142, cofn\u0105\u0142bym si\u0119 w czasie\nDzisiaj samotnie w\u00f3dk\u0105 roz\u017calenie gasz\u0119\nZna\u0142em twoj\u0105 warto\u015b\u0107, nie wiedzia\u0142em, \u017ce Ci\u0119 strac\u0119\nS\u0142yszysz mnie? To spowied\u017a, zdrowie wasze\n[Tekst i adnotacje na Rap Genius Polska]", "image": "https://images.rapgenius.com/10e98bb0ed21c7eef291ce88768e0ef6.640x555x1.jpg"}], "artist": "Paluch"}