{"songs": [{"title": "Nie Ma Mnie Dla Nikogo", "album": "Kinematografia", "year": "2000-12-18", "lyrics": "[Intro: Fokus]\nNie ma mnie dla nikogo...\nNie ma mnie dla nikogo...\nZnasz to, nie?\n\n[Zwrotka 1: Rahim]\nO-o-og\u00f3lnie dost\u0119pne na bie\u017c\u0105co, istne \u017cycie na gor\u0105co\nZa\u0142atwiam spraw\u0119 piekl\u0105c\u0105\nJak zwykle nowe si\u0119 wtr\u0105c\u0105, m\u0105 g\u0142ow\u0119 zm\u0105c\u0105\nCz\u0119sto z r\u00f3wnowagi wytr\u0105c\u0105\nZ czasem, wp\u0142ywa to na mnie m\u0119cz\u0105co\nNiepokoj\u0105co, z nat\u0142okiem spraw stresuj\u0105co\nWiesz, w ci\u0105g\u0142ym p\u0119dzie, biegu, szarych ludzi szeregu\nCzasem w b\u0142\u0119dzie. Szczeg\u00f3\u0142! Po\u015br\u00f3d twardych regu\u0142\nI na \u015bniegu \u015blady, ludzkiej defilady\n\u015aciemniane obiady, zajob do przesady\nPraca, laska, dom, wyk\u0142ady, kumple i sk\u0142ad ponad sk\u0142ady\nSuper podk\u0142ady, wywiady, kolejne estrady\nCa\u0142e miriady tych kwestii\nNie da\u0142bym rady bez autosugestii\nZa\u0142atwi\u0107 tych z tych le\u017c\u0105cych w mej gestii\nWt\u0142oczony w szablon monotonii jak w Diablo\nWyrwany z agonii, w matni problemowej toni\nW nieustannej pogoni za spokojem\nCzasem sp\u0119dzanym we dwoje\nGdy nastroje tworz\u0105 sentymentalne przeboje\nKiedy wiem na czym stoj\u0119\nSwoje, smutki na partnerki ramieniu koj\u0119\nCa\u0142e roje spraw zostawiam poza pokojem\nPoj\u0119 energi\u0119 na kolejne boje\nGnoj\u0119 wewn\u0119trzn\u0105 paranoj\u0119\nI w kierat wkraczam, wpierw si\u0119 dwoj\u0119\nCele wyznaczam, potem troj\u0119\nZ drogi nie zbaczam poza terytorium dzia\u0142a\u0144 nie wykraczam\n(Nie wykraczam) - przytaczam sens mej nieobecno\u015bci\nZ konieczno\u015bci odci\u0119cia od rzeczywisto\u015bci\nBo smak wolno\u015bci szkicuje\nSzkielet \u017cycia abstrahuj\u0105cego od sk\u0142onno\u015bci\nDo zawi\u0142o\u015bci - do duchowej staro\u015bci\nOg\u0142aszam wszem i wobec, nie ma mnie dla ludzko\u015bci\n\n[Zwrotka 2: Magik]\nChc\u0119 mie\u0107 spok\u00f3j w stresowych sytuacji nat\u0142oku\nJestem jak statek zadokowany w doku\nOd p\u00f3\u0142tora roku, nikogo na widoku\nTylko d\u017awi\u0119ki hip hopu na dziewi\u0105tym pi\u0119trze w bloku\nTak mi\u0119dzy nami, sam na sam z p\u0142ytami\nNikt mi nie da tego co to w\u0142a\u015bnie da mi\nBadam grunt pod stopami, gdzie mi kurwa z butami?\nTo jak Koontza szepty s\u0142yszane za uszami\nWci\u0105\u017c sami jak palec co dobrze nie wr\u00f3\u017cy (wr\u00f3\u017cy)\nObcy jak \u00f3smy pasa\u017cer podr\u00f3\u017cy\nMilionami, na przestrzeni Ziemi rozsiani\nObcuj\u0105 tu obcy wyobcowani\nLudzie, co to ma by\u0107? Pytam co to ma znaczy\u0107?\nTego wrogom nie mo\u017cna wybaczy\u0107\nNiestety, wszystko ma swe priorytety\nVis-\u00e0-vis z drzwiami\nOd pokoju do planety\nPanie i panowie, s\u0105 tacy co staj\u0105 na g\u0142owie\nTak jakby wszyscy byli w zmowie\nDo czasu a\u017c sobie jeden z drugim uzmys\u0142owi\nJacy oni wszyscy s\u0105 ma\u0142ostkowi\nA\u017c rzyga\u0107 si\u0119 chce... ten kto to wie kurwa\n\u017bycie upstrzone jak go\u0142\u0119bim g\u00f3wnem bulwar\nZrobi tak jak ja, p\u00f3jdzie w\u0142asn\u0105 drog\u0105\nPr\u00f3cz cienia nie ma ze mn\u0105 nikogo\n\n[Zwrotka 3: Fokus]\nW powietrzu czu\u0107 Heinekenem, gdy \u017cegnam si\u0119 z problemem\nPok\u00f3j dla tych co w pokoju s\u0105 sam na sam z tym sound systemem\nWiem, \u017ce czasem trudno by\u0107 dzi\u015b Supermanem\nGdy wt\u0142aczany pod ci\u015bnieniem stres jest dzia\u0142a\u0144 terenem\nZnam jak Ty te noce nieprzespane by nad ranem\nZawik\u0142ane kwestie podej\u015b\u0107 z nowym planem jak z taranem\nDok\u0142adnie znam to mam te same my\u015bli sko\u0142atane\nZnam to, jest mi znane uczucie z tym zwi\u0105zane\nCo jest grane? Marzenia niewypowiadane\nZapominane, bo nie doczeka\u0142em si\u0119 na zmian\u0119\nPrzekonanie, \u017ce po kt\u00f3rym\u015b ciosie si\u0119 nie wstanie\nCo jest grane? Czasem g\u0142upie pytanie, nie?\nBakanie, popadanie w mani\u0119\n\u017bycie diametralnie inne ni\u017c to na ekranie\nWalka o przetrwanie i kombinowanie\nWprowadza mnie w stan gdzie jest zdecydowanie\nZa du\u017co sytuacji, kt\u00f3re szybko nu\u017c\u0105 nu\u017c\u0105\nZa du\u017co ruch\u00f3w, kt\u00f3re niczemu nie s\u0142u\u017c\u0105\nDu\u017co, za du\u017co akcji, kt\u00f3re wszystko burz\u0105\nTu, Kt\u00f3re \u017ale wr\u00f3\u017c\u0105 tak jak cisza przed burz\u0105\nI \u0142\u017c\u0105 jak psy, pierdol\u0105c trzy po trzy\nEj, ej, ej ty, trzeba by\u0142o my\u015ble\u0107 gdy\nPo fakcie \u0142zy zala\u0142y ci oczy\nI tak przez siedem dni, dzie\u0144 w dzie\u0144 ten sen si\u0119 \u015bni\nTak wi\u0119c witam ci\u0119 dniu z poziomu fotela\nZ wn\u0119trzy M3 - witam ci\u0119, dniu niewdzi\u0119czny\nTu, po tej drugiej z\u0142ej stronie t\u0119czy\nWitam (witam) bez kwiat\u00f3w nar\u0119czy\nBez zastrze\u017ce\u0144 dzie\u0144, kt\u00f3ry przede mn\u0105 pi\u0119trzy\nJeszcze wi\u0119kszy cie\u0144 nad \u015bwiatem wewn\u0119trznym\nWitam, cho\u0107 z dnia na dzie\u0144 bardziej niezr\u0119czny\nJest ten\u017ce gest nikt mnie nie wyr\u0119czy\nWiesz jak m\u0119czy my\u015blenie o stanie rzeczy\nWiesz jak jest, gdy czyj\u015b czyn czyim\u015b s\u0142owom przeczy\nWiesz jak to leczy\u0107, lecz to kaleczy\nRace THC jak dwa ostrza mieczy\nNa razie walcz\u0119 i na jaranie warcz\u0119\nChcesz, te\u017c uwierz, ja dostarcz\u0119 ci tarcz\u0119\nMo\u017ce nie wystarcz\u0119 ale b\u0119d\u0119 tu\u017c obok\nPr\u00f3cz ciebie nie ma mnie dla nikogo", "image": "https://images.genius.com/47113e935796c60b4e20da0624c111c0.595x595x1.jpg"}], "artist": "Paktofonika"}