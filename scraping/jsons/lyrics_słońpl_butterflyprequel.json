{"songs": [{"title": "Butterfly (Prequel)", "album": "Mutylator", "year": "2018-10-05", "lyrics": "Lato by\u0142o tak gor\u0105ce, jak gor\u0105ce jest piek\u0142o\nMimo, \u017ce Lubelszczyzna to nie po\u0142udnie W\u0142och\nStarzy rolnicy m\u00f3wili, \u017ce jak jeszcze co\u015b nie zwi\u0119d\u0142o\nTo albo zaraz zwi\u0119dnie, albo zamieni si\u0119 w proch\nSobotnia noc, dyskoteka w \u015brodku pola\nPopegeerowska buda zamieniona w wielki klub\nNa niebie reflektory, ta\u0144ce, hulanka, swawola\nW t\u0105 lipcow\u0105 noc przysz\u0142o z p\u00f3\u0142tora tysi\u0105ca g\u0142\u00f3w\nMin\u0119li t\u0142um wchodz\u0105c od razu do auta\nNie chcieli, \u017ceby na jaw wyp\u0142yn\u0105\u0142 ich ma\u0142y sekret\nOna i on, zakonspirowana randka\nMoment po tym, jak ruszyli licznik wy\u015bwietla\u0142 setk\u0119\nMia\u0142 srebrne BMW, 5.0 na kablu\nBy\u0142 szefem bramki w klubie, nikt w twarz by mu nie naplu\u0142\nDo\u015bwiadczony w bojach, uczestnik wielu awantur\nLecz gdy si\u0119 poznali zawirowa\u0142 ca\u0142y \u015bwiat mu\nDJ w radiu m\u00f3wi\u0142, \u017ce za moment p\u00f3\u0142noc\nChwil\u0119 p\u00f3\u017aniej Markowski pyta\u0142 Jolki czy pami\u0119ta\nTomek mia\u0142 ci\u0119\u017ck\u0105 nog\u0119, rycza\u0142 diesel turbo\nDziewczyna nerwowo \u015bciska\u0142a fotel na zakr\u0119tach\nMin\u0119li cmentarz i ko\u015bci\u00f3\u0142 w jednej z mie\u015bcin\nJad\u0105c czym pr\u0119dzej w potajemne miejsce spotka\u0144\nPatrzy\u0142 ukradkiem na jej nogi i piersi\nCzuj\u0105c narastaj\u0105ce ciep\u0142o poni\u017cej \u017co\u0142\u0105dka\nW okolicznych wioskach m\u00f3wili, \u017ce po zmierzchu\nBy\u0142o tak duszno jakby\u015b oddycha\u0142 smo\u0142\u0105\nPsy szczeka\u0142y ca\u0142\u0105 noc, co\u015b wisia\u0142o w powietrzu\nI nawet ksi\u0119\u017cyc przybra\u0142 niezdrowy, trupi kolor\nP\u0119dzili szos\u0105, las by\u0142 coraz bardziej g\u0119sty\nZostawili dawno w tyle ostatnie domostwo\nOn stara\u0142 si\u0119 by\u0107 zimny, nie pokaza\u0142, \u017ce si\u0119 st\u0119skni\u0142\nNie chcia\u0142, \u017ceby pomy\u015bla\u0142a, \u017ce go za bardzo ponios\u0142o\nPodobno nie istnieje mi\u0142o\u015b\u0107 bez b\u00f3lu\nOna te\u017c si\u0119 zakocha\u0142a, co wzbudza\u0142o w niej strach\nA mamusia m\u00f3wi\u0142a: \"Tylko pami\u0119taj c\u00f3ru\u015b\nZ \u0142\u00f3\u017cka do serduszka jest bardzo kr\u00f3tki szlak\"\nJej matk\u0119 zabra\u0142 rak jakie\u015b p\u00f3\u0142 roku wcze\u015bniej\nNie ma i nie chcia\u0142a mie\u0107 kontaktu z ojcem\nOdszed\u0142, jak by\u0142a ma\u0142a; podobno mieszka w Niemczech\nZosta\u0142 po nim d\u0142ug i gar\u015b\u0107 gorzkich wspomnie\u0144\nZ Tomkiem si\u0119 pozna\u0142a w klubie na kt\u00f3rej\u015b z imprez\nDzia\u0142ali na siebie jak zapa\u0142ki na dziecko\nMimo, \u017ce by\u0142 \u017conaty i z pocz\u0105tku by\u0142o dziwnie\nTo ka\u017cda chwila roz\u0142\u0105ki ci\u0105gn\u0119\u0142a si\u0119 wieczno\u015b\u0107\nSkr\u0119cili w le\u015bn\u0105 \u015bcie\u017ck\u0119 mi\u0119dzy drzewami\nGdyby\u015b nie by\u0142 st\u0105d, pewnie by\u015b nie zauwa\u017cy\u0142 dr\u00f3\u017cki\nMin\u0119li stary szlaban, kt\u00f3ry zreszt\u0105 by\u0142 zerwany\nInformacja o zakazie wjazdu na teren puszczy\nSchowani przed lud\u017ami, przed oceniaj\u0105cym wzrokiem\nSam wiesz, \u017ce wi\u0119kszo\u015b\u0107 z nich to zwykli zdrajcy\nChwil\u0119 si\u0119 toczyli przez wyboist\u0105 drog\u0119\nA na lusterku Wunder-Baum rado\u015bnie ta\u0144czy\u0142\nGa\u0142\u0119zie jak macki oplata\u0142y karoseri\u0119\nZaro\u015bla w milczeniu zamyka\u0142y si\u0119 za nimi\nJakby g\u0105szcz chcia\u0142 ich wci\u0105gn\u0105\u0107 w swoj\u0105 czarn\u0105 g\u0142\u0119bi\u0119\nWch\u0142aniaj\u0105c auto w sw\u00f3j \u017cyj\u0105cy labirynt\nNa finisz dojechali kwadrans po dwunastej\nNiewielka polanka ukryta po\u015br\u00f3d drzew\nI zamiast tak po prostu zabawi\u0107 si\u0119 rubasznie\nZastygli w poca\u0142unku tak gor\u0105cym jak krew\nWnet rzucili si\u0119 na siebie pchani po\u017c\u0105daniem\nBez \u017cadnej gry wst\u0119pnej, bez zb\u0119dnych rozm\u00f3w\nW g\u0119stwinie odbywa\u0142 si\u0119 ich mi\u0142osny taniec\nSpletli si\u0119 jak w\u0119\u017ce na lasce Herold\u00f3w\nW ogniu nami\u0119tno\u015bci, w wirze dzikich uczu\u0107\nUkryci przed \u015bwiatem nie my\u015bleli czym jest wstyd\nOna podci\u0105gn\u0119\u0142a kieck\u0119, on nie \u015bci\u0105gn\u0105\u0142 nawet but\u00f3w\nAby po kilku chwilach razem osi\u0105gn\u0105\u0107 szczyt\nKa\u017cde z nich czeka\u0142o na ten moment\nPr\u00f3buj\u0105c z\u0142apa\u0107 oddech le\u017celi tak we dwoje\nChwyci\u0142a go za r\u0119k\u0119 i powiedzia\u0142a: \"Tomek\nB\u0119dziesz musia\u0142 w ko\u0144cu powiedzie\u0107 o nas \u017conie\"\nPodci\u0105gn\u0105\u0142 spodnie, w milczeniu wyszed\u0142 z auta\nOd razu uderzy\u0142 w niego gor\u0105cy podmuch\nNerwy zagotowa\u0142y si\u0119 w nim niczym magma\nI czu\u0142, \u017ce szykuje si\u0119 jedna z ci\u0119\u017cszych rozm\u00f3w\n\"Odpu\u015b\u0107\" rzuci\u0142 pod nosem jak do niego przysz\u0142a\nSta\u0142 oparty o mask\u0119, \u015bwiat\u0142a pada\u0142y na las\n\"Mam ju\u017c do\u015b\u0107\", powiedzia\u0142a, \"ci\u0105gle czuj\u0119 si\u0119 jak dziwka\"\nKr\u00f3tka wymiana zda\u0144 zamieni\u0142a si\u0119 we wrzask\n\"No\u017c kurwa ma\u0107\" wyrzuci\u0142 z siebie nagle\nCa\u0142y si\u0119 napi\u0105\u0142 niczym ci\u0119ciwa \u0142uku\n\"Wiesz, \u017ce mam rodzin\u0119 i to nie jest takie \u0142atwe\nPowiedzia\u0142em, \u017ce nie mo\u017cesz ju\u017c przychodzi\u0107 do klubu\"\nBez ruchu sta\u0142a obserwuj\u0105c jak si\u0119 miota\u0142\nOdgarn\u0119\u0142a w\u0142osy i pu\u015bci\u0142a mu kontr\u0119\n\"Mo\u017ce w ko\u0144cu si\u0119 zamkniesz i dasz mi doj\u015b\u0107 do s\u0142owa\nNie przyjecha\u0142am tutaj by\u015b dar\u0142 na mnie mord\u0119\nNie jestem Twoj\u0105 call girl jak te barowe kurwy\nNie jak te szmaty, kt\u00f3re r\u017cn\u0105 Twoi g\u0142upi kumple\"\nKiedy podesz\u0142a bli\u017cej on jakby si\u0119 skurczy\u0142\nA przekle\u0144stwa z jej ust zacz\u0119\u0142y si\u0119 sypa\u0107 hurtem\nIch k\u0142\u00f3tnie by\u0142y tak dzikie jak nami\u0119tno\u015b\u0107\nCho\u0107 nie przyzna tego nikt to ka\u017cdy z nich ma racj\u0119\nOn opr\u00f3cz \u017cony mia\u0142 przecie\u017c jeszcze dziecko\nDlatego ta sytuacja siedzia\u0142a w nim jak bagnet\nZabawne, \u017ce \u017cycie czasem p\u0142ata nam figle\nA amor chyba tak dla jaj strzela na o\u015blep\nBo cho\u0107 bardzo by chcieli to problem sam nie zniknie\nA wypowiadane s\u0142owa rani\u0105 tak g\u0142\u0119boko, jak ostrze\n\"\u017ba\u0142osne\" wycedzi\u0142 przez zaci\u015bni\u0119te z\u0119by\nA wyraz zak\u0142opotania na jego twarzy znik\u0142\nChyba co\u015b w nim p\u0119k\u0142o, bo pu\u015bci\u0142y mu nerwy\nI doda\u0142, \u017ce opr\u00f3cz niego nie zosta\u0142 jej nikt\nUci\u0119\u0142a w mig, oczy nabieg\u0142y \u0142zami\nTo nie by\u0142 pierwszy raz, gdy sprawi\u0142 jej spory b\u00f3l\nChcia\u0142 to wycofa\u0107, lecz po prostu zamilk\u0142\nI tylko j\u0105 przytuli\u0142 \u017ca\u0142uj\u0105c swoich s\u0142\u00f3w\n\"Czemu zn\u00f3w mnie ranisz?\" powiedzia\u0142a p\u0142acz\u0105c\n\"M\u00f3wisz do mnie jakby\u015b by\u0142 zwyk\u0142ym gnojem\"\n\"Motylku, przepraszam, te s\u0142owa nic nie znacz\u0105\"\nCzu\u0142 na swoich plecach jej rozedrgane d\u0142onie\nM\u00f3wi\u0142 tak do niej przez tatua\u017c na karku\nMale\u0144ki motylek spleciony z kilku kresek\nZawsze \u015bwie\u017ce zwi\u0105zki to emocjonalny parkour\nD\u0142u\u017csz\u0105 chwil\u0119 stali milcz\u0105c przytuleni w lesie\nNagle reset, \u015bwiat\u0142a i radio w aucie zgas\u0142y\nW moment by\u0142o ciemniej ni\u017c w morskiej otch\u0142ani\n\"To pewnie akumulator\" rzuci\u0142 trzymaj\u0105c si\u0119 maski\nPo omacku wszed\u0142 do auta i spr\u00f3bowa\u0142 odpali\u0107\nZero, wszystko na nic, nawet najmniejszej iskry\nZ samochodu dochodzi\u0142y odg\u0142osy szperania\nPoirytowany Tomek szuka\u0142 zapalniczki\nBo jego telefon jak na z\u0142o\u015b\u0107 te\u017c nie dzia\u0142a\u0142\n\"Jebana bateria\" pod nosem wycedzi\u0142\nChwyci\u0142 jej torebk\u0119, \u017ceby wynura\u0107 smartfon\nCo jest grane, jej kom\u00f3rka te\u017c przesta\u0142a \u015bwieci\u0107?\nI nawet rozbawiony, w zrezygnowaniu parskn\u0105\u0142\n\"Jak to nie dzia\u0142a? Uwierzy\u0107 w to nie mog\u0119\nNaprawd\u0119 kto\u015b rzuci\u0142 na nas kl\u0105tw\u0119 dzi\u015b kochana\"\nWr\u00f3ci\u0142 do niej o\u015bwietlaj\u0105c zapaliczk\u0105 drog\u0119\n\"Najwyra\u017aniej zostaniemy w tych zaro\u015blach do rana\"\nMilcza\u0142a, on czu\u0142, \u017ce ma przepocony T-shirt\nPrzynajmniej w tym zaduchu nie b\u0119dzie im ch\u0142odno\nJu\u017c chcia\u0142a co\u015b powiedzie\u0107, gdy nagle przerwa\u0142 cisz\u0119\nDochodz\u0105cy z krzak\u00f3w nieokre\u015blony odg\u0142os\n\"Kto to?\" rzuci\u0142a, ale bramkarz ju\u017c si\u0119 spi\u0105\u0142\n\"Sko\u0144cz te podchody jak nie chcesz wy\u0142apa\u0107 w twarz\"\nTrzymaj\u0105c zapalniczk\u0119 do przodu wysun\u0105\u0142 d\u0142o\u0144\nA kilka metr\u00f3w przed nim lekko poruszy\u0142 si\u0119 krzak\n\"Strach ci\u0119 oblecia\u0142?\", m\u0119\u017cczyzna wszed\u0142 w zaro\u015bla\nOna sykn\u0119\u0142a: \"Uwa\u017caj, mo\u017ce to dzik\"\nZ lekkim niepokojem \u015bledzi\u0142a wzrokiem Tomka\nWtem \u015bwiat\u0142o zgas\u0142o i dobieg\u0142 j\u0105 g\u0142uchy krzyk\nZrobi\u0142a krok w ty\u0142, stan\u0119\u0142a jak ko\u0142ek\nWok\u00f3\u0142 idealna cisza, s\u0142ysza\u0142a w\u0142asny oddech\n\u017badnych d\u017awi\u0119k\u00f3w, nic, zero le\u015bnych stworze\u0144\nI dopiero poczu\u0142a, \u017ce ma plecy ca\u0142e mokre\n\"Tomek, to jest pod\u0142e!\" przerwa\u0142a martw\u0105 cisz\u0119\nJej g\u0142os dr\u017ca\u0142, a strach \u015bciska\u0142 gard\u0142o\nChcia\u0142a co\u015b jeszcze doda\u0107, ale wybuch\u0142a krzykiem\nBo ni st\u0105d, ni zow\u0105d nagle odpali\u0142o auto\nRadio szala\u0142o, jakby \u017cy\u0142o w\u0142asnym \u017cyciem\nZ g\u0142o\u015bnik\u00f3w wydobywa\u0142y si\u0119 dziwne d\u017awi\u0119ki\nJelita w jej brzuchu si\u0119 \u015bcisn\u0119\u0142y jak stryczek\nA jedyne co s\u0142ysza\u0142a w swojej g\u0142owie to \"Biegnij\"\nNie wzi\u0119\u0142a torebki, szybko min\u0119\u0142a samoch\u00f3d\nP\u0119dzi\u0142a przez krzaki pchana pierwotnym l\u0119kiem\nG\u0119ste zaro\u015bla spowalnia\u0142y p\u0119d galopu\nWiedzia\u0142a tylko, \u017ce w stron\u0119 g\u0142\u00f3wnej szosy biegnie\nMetr za metrem przedziera\u0142a si\u0119 przez chaszcze\nW kierunku przyjazdu stara si\u0119 trzyma\u0107 dukt tu\nMimo, \u017ce si\u0119 zas\u0142ania, krzaki drapa\u0142y twarz jej\nA wo\u0142anie o pomoc nie da\u0142o \u017cadnego skutku\nWzmo\u017cona praca m\u00f3zgu, adrenalinowy skok\nJaki\u015b zwierz\u0119cy instynkt pcha\u0142 dziewczyn\u0119 przed siebie\nW kt\u00f3rym\u015b momencie bole\u015bnie przetar\u0142a sobie bok\nKiedy o ma\u0142y w\u0142os si\u0119 nie roztrzaska\u0142a na drzewie\nNie wiem jak d\u0142ugo gna\u0142a, ile mo\u017cna tak p\u0119dzi\u0107\nIle mo\u017cna biec przez las po ciemku, na szag\u0119\nZdyszana, przestraszona, poci\u0119ta od ga\u0142\u0119zi\nCi\u0105gle czu\u0142a, \u017ce co\u015b za sekund\u0119 chwyci j\u0105 za rami\u0119\nNaprawd\u0119 w powietrzu by\u0142a jaka\u015b dziwna aura\nLecz ona do przodu par\u0142a, znieczulona przez strach\nChyba w oddali widzia\u0142a \u015bwiat\u0142a jakiego\u015b auta\nPrzecie\u017c gdzie\u015b musi si\u0119 sko\u0144czy\u0107 ten przekl\u0119ty las\nNagle trach, potkn\u0119\u0142a si\u0119 o korze\u0144 lub pieniek\nPraw\u0105 r\u0119k\u0105 zd\u0105\u017cy\u0142a zas\u0142oni\u0107 sobie twarz\nDrug\u0105 wyci\u0105ga przed siebie i ci\u0119\u017cko pada na ziemi\u0119\nCzuj\u0105c w przedramieniu pora\u017caj\u0105cy trzask\nWsta\u0144 i biegnij, krzycz na ca\u0142e gard\u0142o\nGdzie\u015b w pobli\u017cu jest szosa, bo widzia\u0142a\u015b samoch\u00f3d\nPod lasem niedaleko stoi jakie\u015b gospodarstwo\nTam na pewno b\u0119dzie kto\u015b, kto b\u0119dzie m\u00f3g\u0142 ci pom\u00f3c\nP\u0119dzi\u0142a w pop\u0142ochu podtrzymuj\u0105c lew\u0105 r\u0119k\u0119\nMimo niezliczonych ran przed siebie wci\u0105\u017c par\u0142a\nNa utwardzonej glebie czu\u0142a si\u0119 znacznie pewniej\nGdy niespodziewanie spad\u0142 na ni\u0105 z g\u00f3ry snop \u015bwiat\u0142a\nStopklatka, nie wierzy\u0142a oczom\nZas\u0142oni\u0142a si\u0119 o\u015bwietlona zimnym blaskiem\nCo\u015b znad drzew \u015bwieci\u0142o niczym w tunelu poci\u0105g\nZastyg\u0142a mru\u017c\u0105c \u015blepia jakby mia\u0142a jaskr\u0119\nZdr\u0119twia\u0142y jej palce, nast\u0119pnie nogi, r\u0119ce\nChcia\u0142a biec, lecz nie mog\u0142a oderwa\u0107 od ziemi pi\u0119t\nParskn\u0119\u0142a tylko \u015blin\u0105 przez zaci\u015bni\u0119t\u0105 szcz\u0119k\u0119\nA \u015bwiat\u0142u zacz\u0105\u0142 towarzyszy\u0107 pulsuj\u0105cy d\u017awi\u0119k\nWibruj\u0105cy tembr niczym mechaniczna mantra\nW dziewczynie przera\u017cenie ros\u0142o jak tasiemiec\nMa wra\u017cenie, \u017ce si\u0119 chyba zbli\u017ca w stron\u0119 \u015bwiat\u0142a\nNawet nie wiedzia\u0142a, kiedy unios\u0142a si\u0119 nad ziemi\u0119\nZapewne nigdy w \u017cyciu nie czu\u0142a si\u0119 tak lekko\nSztywna niczym pos\u0105g dryfowa\u0142a ponad las\nW jej umy\u015ble dziki strach zamienia\u0142 si\u0119 w szale\u0144stwo\nA\u017c nad koronami drzew j\u0105 wch\u0142on\u0105\u0142 zimny blask", "image": "https://images.genius.com/b7386777c7d0a3714dab6ffbd0e2d44e.960x960x1.jpg"}], "artist": "S\u0142o\u0144 (PL)"}