{"songs": [{"title": "Zero", "album": "Wilk chodnikowy", "year": "2012-09-20", "lyrics": "Jej serce mia\u0142o kszta\u0142t portfela\nAtawistycznym odruchem\nChcia\u0142a poda\u0107 mi d\u0142o\u0144 na przywitanie\nAle r\u0119ce mia\u0142a przyro\u015bni\u0119te do koszyka\n\nSpyta\u0142em, jak tam Krzy\u015b?\nW jej portfelu poruszy\u0142o si\u0119 zdj\u0119cie\nPapier warto\u015bciowy\nObligacja, kt\u00f3ra zaprocentuje w przysz\u0142o\u015bci\nBy\u0107 mo\u017ce zwr\u00f3ci nak\u0142ad\nPracy, korepetycji, dodatkowych lekcji\n\n- Gra na pianinie\n- Tak? A c\u00f3\u017c tam gra?\n- Nie wiem, ale jest obiecuj\u0105cy\n- Obiecuj\u0105cy?\n- Tak, ma z\u0142ote palce, prawda Krzysiu?\n\nDopiero teraz, widz\u0119 Krzysia\nW cz\u0119\u015bci koszyka, gdzie zwykle sadza si\u0119 dzieci\nDziesi\u0119\u0107 d\u0142ugich poruszaj\u0105cych si\u0119 z\u0142otych palc\u00f3w\nMy\u015bl\u0119 - Krzy\u015b wyspecjalizowa\u0142 si\u0119\n\n- A Antek?\n- Ostatnio przyni\u00f3s\u0142 8 tysi\u0119cy\n- Ale co u niego?\n- Przecie\u017c m\u00f3wi\u0119\n- A lubi t\u0119 prac\u0119?\n- \u017be co?\n\nPodejrzewam, \u017ce Antek jest ju\u017c tyko wydrukiem\nAlbo co gorsza wirtualnym zbiorowiskiem pikseli\nEkran bankomatu, Antek, a jego imi\u0119 8 tysi\u0119cy\n\nIrka pyta si\u0119 co u mnie\nPatrz\u0119 w jej oczy i dociera do mnie, \u017ce u mnie nic\nCo da\u0142oby si\u0119 sprowadzi\u0107 do wyliczenia\nZero samochodu, zero mieszkania, zero oszcz\u0119dno\u015bci\nI nagle oczy Irki zaczynaj\u0105 kr\u0105\u017cy\u0107 po owalu\nZero to dla niej cyfra niepoj\u0119ta\nW ko\u0144cu poddaje si\u0119 i patrzy wprost\nPrzeze mnie, poprzez t\u0119 dziur\u0119, kt\u00f3r\u0105 dla niej jestem\n\nZERO.", "image": "https://images.genius.com/7086bef782a491c813397ab8428e8779.500x500x1.jpg"}], "artist": "Bisz"}