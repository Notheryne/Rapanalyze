{"songs": [{"title": "Urszulka", "album": "\u015awiat Odwr\u00f3conego Dekalogu", "year": "2017-12-24", "lyrics": "[Zwrotka 1]\nOd dziecka \u017cy\u0142a w tej kamienicy\nOjciec Czech matka Niemka zwykli robotnicy\nKaflowy piec, zapach w\u0119gla w piwnicy\nZa oknem \u015bwi\u0119ta, a oni siedz\u0105 przy \u015bwiecach w ciszy\nNadchodzi ch\u0142odny rok, 45 rok\nSowieci prze\u0142amali front s\u0105 o kroki st\u0105d\nWracaj\u0105 zw\u0142oki \u017co\u0142nierzy do \u017con Rzesza przegrywa walk\u0119 o  tron, czas opu\u015bci\u0107 w\u0142asny dom\n8 Maja pierwszy radziecki czo\u0142g min\u0105\u0142 ich blok\nOmin\u0105\u0142 ich los, wierzyli, \u017ce zostan\u0105. Nie min\u0105\u0142 ich cios wyw\u00f3zka zbi\u00f3rka 7 rano\nW d\u0142oni podr\u0119czny baga\u017c, reszt\u0119 skonfiskowano\nRozkazano zostawi\u0107 otwarte drzwi z kluczem w zamku od zewn\u0105trz\nBy\u0142 lipiec upalne dni. Maszerowali w kolumnie na dworzec ojciec trzyma\u0142 c\u00f3rk\u0119 blisko przy sobie w my\u015blach k\u0142\u00f3c\u0105c si\u0119 z Bogiem\nNagle z szeregu wyrwa\u0142 ich pewien cz\u0142owiek\n- Potrzebny fachowiec na hucie pod przymusem zostajesz w robocie -\nWbili przepustk\u0119 w dowodzie\nWzi\u0105\u0142 Urszulke i cho\u0107 nie szli po mrozie czuli ch\u0142\u00f3d gdzie ten cud Panie Bo\u017ce?\nSk\u0105d ten trud Panie Bo\u017ce? Wok\u00f3\u0142 wr\u00f3g, krwawe morze nie znam dr\u00f3g poka\u017c skr\u00f3t Panie prosz\u0119\nZa co sp\u0142acam d\u0142ug Panie powiedz\nZabra\u0142e\u015b \u017con\u0119 a, zn\u00f3w kopiesz gr\u00f3b. Padam do st\u00f3p\n\n[Refren x2]\nPan jest pasterzem moim niczego mi nie brak\nCzas si\u0119 po\u017cegna\u0107. W oddali \u015bwiat, kt\u00f3ry pami\u0119tam\nNic nie zabierze wiary przetrwam\nI chocia\u017c id\u0119 ciemn\u0105 dolin\u0105 z\u0142a si\u0119 nie l\u0119kam\n\n[Zwrotka 2]\nTo samo pi\u0119tro, ta sama kamienica\nCho\u0107 tylko niepewno\u015b\u0107 by\u0142a czym\u015b pewnym dzisiaj\nRodzinny dom to strz\u0119py \u017cycia\nNa ulicach obco w g\u0142owie: l\u0119k i cisza\nBa\u0142a si\u0119 Rosjan, dzi\u015b sz\u0142a bez ojca\nDr\u017ca\u0142a w modlitwie gdy mija\u0142 j\u0105 patrol wojska\nS\u0142ysza\u0142a straszne historie, wi\u0119c \u0142atwo o strach\nPrzez sam wzrokowy kontakt, \u0142ama\u0142o w ko\u015bciach\nPono\u0107 zabili kobiet\u0119, gwa\u0142cili j\u0105 i bili po ca\u0142ym ciele\nCuchneli w\u00f3d\u0105, pili do zgonu bez winy zerwali naszyjnik z szyi przystawili siekiere\nW jej w\u0142asnym domu przy rodzinnym stole w niedziel\u0119, by\u0142o po wojnie\nSpokojnie wia\u0142 wiatr wspomnie\u0144\nNa ulicach gwar, wa\u0142 s\u0142owa obce. Sz\u0142a samotnie\nPatrzy\u0142a jak ta wie\u017ca Babel ro\u015bnie, jak \u015bnieg topnieje, woda wsi\u0105ka w ziemi\u0119. By\u0142o przedwio\u015bnie\nZ\u0142apali j\u0105, krzycza\u0142a \"Halo hilfe!\"\nWy\u015bmiali j\u0105 pytali \"Gdzie jest Tw\u00f3j Adolf Hitler?\"\nJej cia\u0142o dr\u017ca\u0142o w my\u015blach czyta\u0142a Bibli\u0119\nIm by\u0142o ma\u0142o, raczyli j\u0105 piwem za winklem\nPytali \"Kak tiebie zawut, jak nie wypijesz pi\u0119\u0107 b\u0119dziesz kaput! Gdzie jest Tw\u00f3j B\u00f3g? Nie b\u0119dzie \"Panie ratuj!\"\nWypi\u0142a wszystkie ze strachu\nSpe\u0142ni\u0142a ultimatum \u015blepego trafu, pijana wraca do domu zza \u015bwiat\u00f3w\n\n[Refren x2]\nPan jest pasterzem moim niczego mi nie brak\nCzas si\u0119 po\u017cegna\u0107. W oddali \u015bwiat, kt\u00f3ry pami\u0119tam\nNic nie zabierze wiary przetrwam\nI chocia\u017c id\u0119 ciemn\u0105 dolin\u0105 z\u0142a si\u0119 nie l\u0119kam\n\n[Zwrotka 3]\n1972 za oknem luty\nWci\u0105\u017c dymi\u0105 kominy huty\nOczy Urszuli p\u0142yn\u0105 pustk\u0105 pe\u0142n\u0105 skruchy\nSprawiedliwo\u015bci nie ma - los innym czy\u015bci buty\nNa \u015bcianie wisz\u0105 zdj\u0119cia w ramce\nMieszkanie op\u0119tane cisz\u0105, milczy jak martwe\nPrzy parapecie w kuchni siedzi z r\u00f3\u017ca\u0144cem\nZa ojca modli si\u0119 - zmar\u0142 po d\u0142ugiej walce\nWoda na piecu wrze, zala\u0142a fili\u017cank\u0119\nPrzygra\u0142o radio w tle, cicho ostatnim walcem\nMy\u015bli o ojcu i o matce, czuj\u0119 b\u00f3l obojga brakuje, pr\u00f3buj\u0119 zasn\u0105\u0107 na le\u017cance\nSkrzypi kredens, w g\u0142owie \u017cal, b\u00f3l, stres\nMount Everest, sama nie wie kim i gdzie ju\u017c jest\nKogo wini\u0107? Czy to B\u00f3g zrobi\u0142 Prima Aprilis?\nSkrad\u0142 m\u0142odo\u015b\u0107, mi\u0142o\u015b\u0107, \u015bmiech, pozbawi\u0142 rodziny\nChcia\u0142a mie\u0107 dzieci, nie tylko Sowieci zmienili bieg rzeki\nNie przeczy, g\u0142\u0119boko w umy\u015ble l\u0119k siedzi\nTo, \u017ce \u017cyje to cud os\u00f3b trzecich\nCho\u0107 coraz trudniej u\u015bmiech wskrzesi\u0107\nMia\u0142a faceta, kt\u00f3ry stopi\u0142 resztk\u0119 si\u0142 gdy popi\u0142 nami\u0119tnie bi\u0142, potem przeprasza\u0142\nOdesz\u0142a nazajutrz razem z ni\u0105 wiara dawno wygnana z ludzkiego raju. Zosta\u0142a sama\n\n[Refren x2]\nPan jest pasterzem moim niczego mi nie brak\nCzas si\u0119 po\u017cegna\u0107. W oddali \u015bwiat, kt\u00f3ry pami\u0119tam\nNic nie zabierze wiary przetrwam\nI chocia\u017c id\u0119 ciemn\u0105 dolin\u0105 z\u0142a si\u0119 nie l\u0119kam\n\n[Zwrotka 4]\nMija dekada te lata lec\u0105\nOna sp\u0142aca te smutki w ratach co miesi\u0105c\nSamotno\u015b\u0107 wraca, chc\u0105c nie chc\u0105c ugrz\u0119z\u0142a w ruchomych piaskach\n\u017bycie nie nagradza, czu\u0107 przeci\u0105g\nNie ciesz\u0105 j\u0105 nowi s\u0105siedzi z boku\nWsp\u00f3lny przedpok\u00f3j, m\u0142ode ma\u0142\u017ce\u0144stwo, ma\u0142e dziecko maj\u0105, kuchnie i pok\u00f3j\nUnika ich ka\u017cdego dnia w roku\nW jej wzroku by\u0142o czu\u0107 niepok\u00f3j\nPierwszy odszed\u0142 strach rodz\u0105c zaufanie\nCzas zgoi\u0142 ran\u0119, z czasem przysz\u0142o przywi\u0105zanie, co by\u0142o iskr\u0105 czy by\u0142o im to pisane? Na wieki wiek\u00f3w amen\nKto\u015b rozla\u0142 atrament\nTo by\u0142o powa\u017cne z\u0142amanie\nCh\u0142opiec le\u017ca\u0142 na le\u017cance\nRo\u015bcieli mu ubranie\nPrzy nim by\u0142a, przera\u017cona niczym w trosce o syna\n\u015api za oknem zima emocje lepi chwila niczym modelina\nCo raz cz\u0119\u015bciej s\u0105 dni jak ten od kiedy z nimi z\u017cy\u0142a si\u0119\nJu\u017c mniej w\u0105tpi w przyja\u017a\u0144 \u017cycie mija\nDzie\u0144, zn\u00f3w mamy wiosn\u0119 bo ci\u0105gle kr\u0105\u017cy w \u017cy\u0142ach krew\nJest po co \u017cy\u0107, wiara zrodzi\u0142a cel\nDroga \u017cycia w koleinach, trzeba przez ni\u0105 przej\u015b\u0107\nJu\u017c nie idzie sama da si\u0119 odczu\u0107 pewna wi\u0119\u017a\n\"Babciu otw\u00f3rz\" krzyczy ch\u0142opak wal\u0105c pi\u0119\u015bci\u0105 w drzwi\nTo ten sam ch\u0142opak z Vis-a-Vis\n\n[Refren x2]\nPan jest pasterzem moim niczego mi nie brak\nCzas si\u0119 po\u017cegna\u0107. W oddali \u015bwiat, kt\u00f3ry pami\u0119tam\nNic nie zabierze wiary przetrwam\nI chocia\u017c id\u0119 ciemn\u0105 dolin\u0105 z\u0142a si\u0119 nie l\u0119kam\n\n[Zwrotka 5]\nLata 90 \u015brodek lata, nawa\u0142nica za oknem ci\u0105gle pada\nNa ulicach cicho, szaro, mokro, marazm\nU Urszuli w kuchni cicho Sza Turnaua\nGraj\u0105 na gitarze nastolatek, przyszed\u0142 z m\u0142odszym bratem na chi\u0144czyka i herbat\u0119\nSiedli przy stole, zmieni\u0142a obrus na cerate\nRoz\u0142o\u017cy\u0142a plansze by zacz\u0105\u0107 desiderate\nCzu\u0107 niemiecko - polski akcent w ka\u017cdym wyrazie\nGdy wspomina o przesz\u0142o\u015bci maluj\u0119 historii pejza\u017ce\nM\u00f3wi\u0142a Hitler to nie cz\u0142owiek, a diabe\u0142, kocha\u0142a Bibli\u0119 nad ojczyzn\u0119, Kain i Abel\nGott mit uns z trupi\u0105 czaszk\u0105 na klamrze, to nie by\u0142 jej B\u00f3g, to Diabe\u0142 mia\u0142 armi\u0119\nPosz\u0142y kostki w ruch, pewnie jak Wehrmacht\nWstydzi\u0142a si\u0119 m\u00f3wi\u0142a, \u017ce unikne\u0142a piek\u0142a\nRosjanie m\u015bcili si\u0119 moralny wszed\u0142 tu bezw\u0142ad\nLudzie \u0142udzili si\u0119 do upadku Festung Breslau\nUlice zatone\u0142y w przesiedle\u0144cach\nZosta\u0142a w jednych z mieszka\u0144 bo tak chcia\u0142 B\u00f3g, nie omieszka\u0142\nNadesz\u0142a noc, nikt nie m\u00f3g\u0142 zasn\u0105\u0107\nCh\u0142opak walczy\u0142 z wyobra\u017ani\u0105 \u015bcian\u0105 graniczy\u0142 z babci\u0105\nZapuka\u0142 na dobranoc nieustannie nad ni\u0105 my\u015bl\u0105c\nOdpowiedzia\u0142a mu to samo, modlitw\u0105\n\n[Refren x2]\nPan jest pasterzem moim niczego mi nie brak\nCzas si\u0119 po\u017cegna\u0107. W oddali \u015bwiat, kt\u00f3ry pami\u0119tam\nNic nie zabierze wiary przetrwam\nI chocia\u017c id\u0119 ciemn\u0105 dolin\u0105 z\u0142a si\u0119 nie l\u0119kam\n\n[Zwrotka 6]\n2.0.1.0 przywita\u0142 \u015bniegiem ten rok, on niesie wiaderko z w\u0119glem na drugie pi\u0119tro\nNie wiecie co prze\u017cywa\u0142 wewn\u0105trz ten kto\u015b\nChyba, \u017ce te\u017c mia\u0142e\u015b - kontakt ze \u015bmierci\u0105\nStare drzewo traci koron\u0119 usycha\nKa\u017cdego dnia idziemy przez zwodzone mosty \u017cycia\nZapyta\u0142 jak si\u0119 czuje odpar\u0142a \"Jeszcze nie dzisiaj\"\nMiesi\u0105c p\u00f3\u017aniej ostatni raz odwiedzi\u0142 szpital\nKwestia czasu nie cofnie czasu rozkazu; Kr\u00f3l Surowy, za drzwiami czeka\u0142 ju\u017c zegarmistrz \u015bwiat\u0142a purpurowy\nG\u0142aska\u0142 jej siwe w\u0142osy, spe\u0142nia\u0142 si\u0119 sen proroczy\nChcia\u0142 si\u0119 po\u017cegna\u0107 nic nie m\u00f3wi\u0142y m\u0119tne oczy\nNachyli\u0142 si\u0119 dr\u017c\u0105cym g\u0142osem nad uchem \"Ich liebe dich, du bist meine Gro\u00dfmutter\"\nS\u0142ysza\u0142a, ruszy\u0142a r\u0119k\u0105, \u017ce rozumie\nWychodz\u0105c ze szpitala stara\u0142 si\u0119 to unie\u015b\u0107\nNadesz\u0142a noc, zn\u00f3w nie m\u00f3g\u0142 zasn\u0105\u0107\nCh\u0142opak walczy\u0142 z wyobra\u017ani\u0105, \u015bcian\u0105 graniczy\u0142 z babci\u0105\nZapuka\u0142 na dobranoc nieustannie o niej my\u015bl\u0105c\nA \u015bciana odpowiedzia\u0142a za ni\u0105, milcz\u0105c\nO 5 rano zerwa\u0142 go l\u0119k i niepok\u00f3j rozmawia\u0142 z Bogiem na sw\u00f3j spos\u00f3b\nRzadko to robi\u0142, dzi\u015b prosi\u0142 o jasno\u015b\u0107 dla niej przy jego boku\nZga\u015b \u015bwiat\u0142o Panie, pozw\u00f3l jej zasn\u0105\u0107\nMin\u0105\u0142 niepok\u00f3j\n\u017begna\u0142 j\u0105 mro\u017any dzie\u0144 i kilkana\u015bcie os\u00f3b\nCzy to przypadek losu? On ni\u00f3s\u0142 jej krzy\u017c do grobu\nDotrzyma\u0142 ostatniego kroku a\u017c po dzi\u015b dzie\u0144\nJej \u017cycie przelecia\u0142o mu jak piasek w klepsydrze\nZ piachu powsta\u0142a\u015b obr\u00f3cisz si\u0119 w piach\nNa koniec odczytano jej ulubiony psalm\nGdy zawsze o tym m\u00f3wi\u0119, w oku zbiera si\u0119 \u0142za\nBo tym ma\u0142ym ch\u0142opcem by\u0142em ja...\n\n[Refren x2]\nPan jest pasterzem moim niczego mi nie brak\nCzas si\u0119 po\u017cegna\u0107. W oddali \u015bwiat, kt\u00f3ry pami\u0119tam\nNic nie zabierze wiary przetrwam\nI chocia\u017c id\u0119 ciemn\u0105 dolin\u0105 z\u0142a si\u0119 nie l\u0119kam\n\n[Tekst i adnotacje na Rap Genius Polska]", "image": "https://images.genius.com/e1985e1b8da353f22fcfe99b6bbc1b84.500x500x1.jpg"}], "artist": "Nullo"}