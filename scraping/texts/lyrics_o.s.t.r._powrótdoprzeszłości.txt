[Intro]
Bronić swoich racji,trzymać sprawy w swoich rękach,odnajdując siebie w tym co sprawdzone a nie w trendach

[Zwrotka 1]
Gdy miałem 16 lat świat wydawał się wielki
Mam 26 plan wydawać siódemki
Moja droga do mekki, budzić się i pisać
Bo nerwy studzi pisak i świadomość co słychać
Rap, ściany przenika, tak było od zawsze
Z kaszlem leci płyta i znika życia crash test
Mam Cię, muzyka, dzisiaj tańczę jak umiem
Już raz przez grany koncert zaspałem na maturę
Hip-hop prosto z podwórek
Bo kocham tworzyć opcje
Bity były ze mną nawet, gdy odchodził ojciec
I dobrze, że odszedł
Wiem ciężko być singlem
Matka ma prościej, bo truje dupę innej
Coś prysło choć życia mi nie drukował Hitchock
Tak wyszło, że zamiast ojca wychował mnie Hip-hop
Kiedyś szkoła i bydło, non stop ucz się synu
I tak się nauczyłem jak pisać w kurwę rymów

[Refren x2]
To jest powrót do przeszłości, reprezentuj styl
Cały czas kochaj rytm, który nie daje tu spać
To jest powrót do przeszłości
Reprezentuj rym albo klaszcz
Kilka tych chwil, na które nas stać

[Zwrotka 2]
Ten świat cały czas brat nadaje na bańkach
By hajs mieć robiłem w Kanadzie jako niańka
I znam się na truskawkach prawie jak rolnik
Prawie, bo taką miałem pracę w Kalifornii
Wiesz, by mieć na czapkę, baggy i buty
Dobre studio, palenie, imprezy i dupy
Czekały Bałuty, cały świat czy to trybisz?
Tydzień po powrocie w oczach płacz zginął Biggie
Nic na niby
Miałem Tobie Boże za złe
Bardziej niż gdybym sam był z nożem przy gardle
Całe życie na farcie i chciałbym tak do końca
Tu jak i w przeszłości zaczynając od podstaw
Pisze te wersy, to moje życie po śmierci
Cokolwiek się stanie dusza w muzyce tętni
Bębny i dźwięki plus ogród przyjemności
Tak powstaje na pętli powrót do przeszłości!

[Refren x2]
To jest powrót do przeszłości, reprezentuj styl
Cały czas kochaj rytm, który nie daje tu spać
To jest powrót do przeszłości
Reprezentuj rym albo klaszcz
Kilka tych chwil, na które nas stać
[Tekst i adnotacje na Rap Genius Polska]