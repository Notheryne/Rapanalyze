Zawsze
Zawsze jest tak samo

[Zwrotka 1]
Z tamtą rozstałem się tak jakoś dziwnie
Zgubiłem się jak pies, nie przejąłem się
Nie szukała mnie i ja jej nie też
I czasem po prostu nie wiesz co by było, gdyby
Ale radzisz sobie z tym po polsku, idziesz to wypić
Przełknąć, wypłukać, wypocić
I już nie wiesz co to był za film i o czym, to
Trochę więcej nikotyny, trochę mniej wątroby, to
Dużo mniejsze zło niż śpiewać „Jak zapomnieć”, sorry
Ta tamta była robi miks w drugą byłą
Poznałem się z nią jakoś dziwnie, klub, grubo było
Widziałem i znałem ją ledwo, bang, zaiskrzyło
Czy to my, czy to piwo, czy to schiz, czy to miłość?
Desperackie pożądanie, ostrożnie
Jak ćma we wzrok jej, świeżo po detoksie
Nie chciałem się wiązać, a z miejsca czułem, że mógłbym
Wróciłem sam do chaty z flaszką wódki

Z flaszką wódki
Zawsze jest tak samo

[Hook] x2
Tylko to zostaje mi, tylko to zostaje mi
Tylko to zostaje mi, to po każdej
Zawleczki, nakrętki, kapsle
Zawleczki, nakrętki, kapsle

[Zwrotka 2]
Miłość jak granat, Platon, ideał, jabłka pół
Poznałem się z nią jakoś dziwnie – mróz, kawiarnia, dół
Sokrates się uśmiechał, gdy mówiła „wiem, że nic nie wiem”
Nasze spojrzenie jakbyś tarł krzemień o krzemień
Jeszcze bezpiecznie, naiwnie sączyłem browar
Zakochałem się, w sekundę po tym zadzwonił jej chłopak
Chuj, że widziałem ten smutek w jej oczach
Wyszła chwilę po tym, mój smutek skoczył w pełny pokal
Ta niedoszła robi miks w doszłą
Parokrotnie, fajna para była z nas parę razy przez cztery tygodnie
Wszystko, co dobre, od początku ostrzega cię końcem
A najlepsze żyje motylim życiem, zdycha gwałtownie
Kochałem ją, lecz było za wcześnie, by mówić
Później za późno, tutaj mogę to z siebie wyrzucić
Zły moment i okoliczności wszystkie
Rozstaliśmy się tak jakoś, kurwa, dziwnie

Zawsze jest tak jakoś kurwa dziwnie, dziwnie

[Hook]
No i co zostaje mi, powiedz, co zostaje mi?
Ty, i co zostaje mi? To, co zawsze
Zawleczki, nakrętki, kapsle
Zawleczki, nakrętki, kapsle
Jeszcze raz
Powiedz co zostaje mi, kurwa, co zostaje mi?
Ty, i co zostaje mi? To, co zawsze
Zawleczki, nakrętki, kapsle
Zawleczki, nakrętki, kapsle
Jeszcze raz
Tylko to zostaje mi, tylko to zostaje mi
Tylko to zostaje mi, to po każdej
Zawleczki, nakrętki, kapsle
Zawleczki, nakrętki, kapsle