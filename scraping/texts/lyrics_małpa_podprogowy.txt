[Intro]
Jak ograć cenzurę?
Podprogowy

[Zwrotka 1]
Ledwo otarłem się o komunę
Ale doskonale wiem, jak ograć cenzurę
Gładko poruszając piórem w ryj im splunę
Oto mój instrument, mam przy sobie spory ekwipunek
Wybacz mi, taką mam naturę
To nie wizerunek, nikt nie pociąga za sznurek
Nie mam przed sobą promptera. Mój gatunek wymiera
Mam szacunek do tych, którzy nie boją się wstać z fotela
(Wiesz?) Bez suflera teraz ani rusz
Pamiętaj, że czasami słowo rani niczym #nóż
Siedzę tak godzinami bawiąc się literami
Pomaga mi cali kush - oto moje origami
Pozwoli Pani, Pan wybaczy
Ale tam skąd jestem, nic nie podają na tacy
Nadal nie wiesz co to znaczy? Tak brzmi nasza muzyka
Nigdy nie znajdziemy wspólnego języka

[Refren]
Jestem gotowy
Oto moje metody: krótka lekcja nowomowy
Będę mówił na głos o tym, co przychodzi mi do głowy
Innymi słowy, to przekaz podprogowy
Jestem gotowy
Oto moje metody: ekspresowy wykład z nowomowy
Będę mówił na głos o tym, co przychodzi mi do głowy
Ale innymi słowy - to przekaz podprogowy

[Zwrotka 2]
Preferuję ciężkie bębny
Mam cięty język, cięte wave'y
W strzępach nerwy, bo bez przerwy rozdrapuję strupy
Czy to element pokuty? Krew kapie mi na buty
Prowadzi mnie na skróty po bezdrożach
Przez przestworza do chałupy gdzieś nad brzegiem morza
Mówię wierszem, chociaż otacza mnie proza
Mogę więcej odkąd mojej krtani nie ściska obroża
Pozwól, że sparafrazuję Skowa
Mam najlepszy towar, nie dla ludzi spoza
Eksploatuję złoża, do których nie masz dostępu
Spokojna głowa, to nie kwestia sprzętu
Trzymasz w ręku efekt eksperymentu
Tak wygląda wynik operacji na otwartym sercu
Nie szukaj w tym sensu na stronach słownika
I tak nigdy nie znajdziemy wspólnego języka

[Refren]
Jestem gotowy
Oto moje metody: krótka lekcja nowomowy
Będę mówił na głos o tym, co przychodzi mi do głowy
Innymi słowy, to przekaz podprogowy
Jestem gotowy
Oto moje metody: ekspresowy wykład z nowomowy
Będę mówił na głos o tym, co przychodzi mi do głowy
Ale innymi słowy - to przekaz podprogowy