[Cuty]
Co Ty robisz, powiedz. Potrafisz odpowiedzieć na pytanie?
Ponoszę klęskę - palę

[Zwrotka 1: Afrojax]
Chciałbyś złożyć postulat? Nie mogłeś trafić lepiej!
Twój brzmi: "Rzuć!", a mój: "Dupa, daj szluga
- Rzuć się petem, no prędzej!"
Ziomuś słucha, drżące ręce: "Trzymaj"
Strzelę sobie w płuca, najlepsze, że to jego wina
Przecież, no... znamy, wszyscy się tak tłumaczą
Ale palić to ja nie chciałem nawet zacząć
Koledzy na to: "Pal!" Ja: "Nie" Oni: "Pal kurwa!" Młody macho
W kółku, smoliste plus bibułka, zawsze dla przyjaciół darmo
I weź nie skorzystaj, weź się odzwyczaj, w ryju czarno
Na ich konto proszę to wpisać
I jednej takiej, co była dość nie miła dla mnie
Dzisiaj przez nią sięgam po ten substytut penisa
Wszystkim zwisa, że podejmę wysiłki
Kwota wsparcia żadna. Nawet w komiksach są dymki
Tytoniowa propaganda, kopcę z grubej rury
Choć powinienem dbać o przyszłość polskiej kultury
Czyli o siebie. Jestem w pazurach tygrysa
Jestem robaczkiem w szponach Philipa Morrisa
Zawiodłem się na urzędnikach:
By mnie wśród niepalących powitać
Starczyłaby przecież skromna prohibicja
Poza tym, mówił lekarz, jestem klasycznym przypadkiem:
Wysysam kiepa, bo wyssałem to z mlekiem matki
Siedząc nad tym tekstem, zużyłem dwie paczki
Nie masz wyrzutów jeszcze? To lepiej zacznij
I to szybko. Nie wystarczy chcieć, gdy świat jest przeciw
Nad moją krzywdą zużyj więc dwie paczki chusteczek
Ale luz - znajdę prawnika, wywalczę odszkodowanie
Będzie bosko, daj na ćmika, pożycz na faję
Kiedyś oddam Ci z nawiązką...

[Zwrotka 2: Łona]
Powiedz mi jak to jest, że ogół dziś tak chce do przodu
Podejść, że rzuca palenie z byle powodu?
I gmina czy powiat, przyczyna typowa to wszczyna:
Rzucają palenie dla zdrowia... kpina!
I gdyby cenni ci ludzie chcieli ściemnić choć próbę
Że to wszystko z mniej przyziemnych pobudek
Ale oni na to nic, bo ten ogień gaśnie w nich
Przez tę rzecz najbardziej zwykłą - zdrowie
Więc ty nie trenuj mnie w rozpaczy, tylko rzuć palenie
Nie dla zdrowia, lecz przeciwko czemuś czy za czymś
Dużo piękniej jest, gdy masz pomysł
Na przykład rzuć palenie przeciwko centrum wypędzonych
Dopiero to jest moralnie czyste
Gdy kończysz ze szlugami dla poparcia praw feministek
Po co chcesz okazję marnować? Nie rób tego dla zdrowia
Zrób to, nie wiem, dla jedności Słowian!
Nie stój obok! Rzuć palenie na pohybel wrogom
Albo odstaw fajki za tych, co nie mogą. Nie kombinuj przy tym! Rzuć te ćmiki przeciw neoimperializmowi Ameryki!
Nie uciekaj z planem gdzieś w dal. Nie przekonałem Cię, tak?
To zrób to chociaż przeciw Planecie Małp
Zrób to zanadto, zrób to zaledwo
Rzuć palenie za aborcją, lub przeciw aborcji - wszystko jedno!
Zaatakuj z obu flanek
Zrób to przeciwnikowi, albo zrób to... Zakopane!
Zdejmij ten nałóg z siebie dla
CBŚ, albo rzuć palenie przeciw CBA
I za głosem rozsądku nie idź
Tylko rzuć palenie dla jakiejś wyższej idei
Bo że nie dbasz o zdrowie, to już wiem, więc krótko:
Znajdź sobie jakiś absurdalny cel i rzuć to!

[Tekst - Rap Genius Polska]