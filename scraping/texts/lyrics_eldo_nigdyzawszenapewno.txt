[Verse 1]
Nigdy - nigdy nie lubiłem tego słowa
Trzeba wiedzieć jak użyć, żeby nigdy nie żałować
Zawsze - jeszcze gorzej, zawsze się bałem
To czas plus obietnice, zawsze z nimi przegrywałem
Mam stałe aksjomaty, fundamenty
A w głowie mam manuale jak pokonywać zakręty
Mam talent ja i wielki kwantyfikator
Na szczęście to, co nagrałem nie było hitem na lato
Rap raport, zawsze żywy, nigdy presja
Nigdy spokój, choć zawsze spoko, zawsze w opresjach
Zawsze wierny, nigdy nic po za 0-22
Choć wiem, że dla miłości bilet, bagaż i jazda
E! Ty gwiazda! E! Ty czegoś nie rozumiesz!
Nigdy nie chciałem podziwu, zawsze chciałem wiedzieć co czujesz

[Hook]
I kiedy myślisz, że jesteś już bezpieczny
One stoją za rogiem i chcą Ci przypieprzyć
Trzy słowa, uważaj możesz żałować
Nigdy, zawsze, na pewno - pułapka gotowa

[Verse 2]
Nigdy - nigdy się nie bałem stać na straży
I mówić "na pewno to się nigdy nie wydarzy"
O masz - pułapka przede mną już gotowa
Mówię "na pewno", wiem że na pewno będę żałował
Zawsze tak jest, nigdy nie wiem co jest pewne
Bardziej wiem czy wierzę, może robię to z błędem
Za dużo "może", chciałbym by w końcu coś było nie jak w lotto
"Z motyką ku słońcu" - to głupie motto
Zawsze pod prąd, nigdy tam gdzie motłoch
Tak, pójdę pod sąd, winny wpadnie w popłoch
Znowu gdybam, może to grzech trzymać w klatce namiętności
Siedzieć, czytać książki na ławce i pozbyć się wiary
Nigdy, nie ma mowy
Dla ludzi bez emocji pisać kiepskie love story

[Hook]
I kiedy myślisz, że jesteś już bezpieczny
One stoją za rogiem i chcą Ci przypieprzyć
Trzy słowa, uważaj możesz żałować
Nigdy, zawsze, na pewno - pułapka gotowa

[Verse 3]
Zawsze - zawsze miałem w chuj ambicji
Nie miałem konsekwencji nigdy, leń choć w życiowej kondycji
Na pewno rap, zawsze myślałem kiedy skończyć
Zejść do szatni, na zawsze powiesić na kołku korki
Nigdy póki siłę mam, śmieszne deklaracje
Bo skąd wiem co za 5 lat będzie dawać satysfakcję
To było miłe, nie prosić, mieć aż tyle
Modlitwy by człowiek nie zamienił się w maszynę
Nie zostać skurwysynem, który odda coś za nic
Nigdy, choć wiele razy nim byłem
Słowa, sens zamknięty w znaczeń klatkę
Nigdy, zawsze, na pewno - znów szykują pułapkę