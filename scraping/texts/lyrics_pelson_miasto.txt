[Zwrotka 1]
Kolejny raz to miasto, nie pozwala zasnąć
Choć dawno już nie walczę o nic, mam własną prawdę
Znasz tę jazdę, chcą widzieć twój upadek
Ludzie tylko wtedy czują, że sami dają radę
Człowiek na świat patrzy przez pryzmat ego
Odważnie i świadomie przyzna się do tego
Trudno zobaczyć siebie w bliznach od życia
Inni muszą mieć wroga, szukają w izmach odbicia
Różne drogi jak bogactwo pokazać światu
Ograniczać pragnienia, powiększać status
Oferta za wolność, bezpieczeństwa pozór
Myślałem, że rozumiem świat - stoję na rozdrożu
Stoczyłem bitwę w mroku, wygrałem spokój
Więcej kolorowych dni pośród szarych bloków
Demony nie śpią, każda minuta - próba
I coraz więcej pytań w księdze Pablo Neruda

[Refren]
Zmieniło się miasto, ja z nim ex aequo
Daje nowe szanse, choć wielu stąd uciekło
Nie da zapomnieć, gdzie jest moje miejsce
Szczególnie gdy jest pusto, pachnie letnim deszczem

Zmieniło się miasto, ja z nim ex aequo
Daje nowe szanse, choć wielu stąd uciekło
Nie da zapomnieć, gdzie jest moje miejsce
Szczególnie gdy jest pusto i pachnie letnim deszczem

[Zwrotka 2]
Miasto, miasto, zwodzi neonami
Przewodnik się wykruszył, dym pomiędzy słowami
Ulice wyznaczają rytm, kierunek prawda
Pierwszych latarni błysk, ćmy lecą do światła
Kto dzisiaj wpadnie ocknie się w bagnie
Komu los rozda karetę, komu nadzieję skradnie
Ludzie - stare problemy, nowe narkotyki
To się zmieni gdy odstawią oceny i przymiotniki
To miasto jest pełne ślepych ulic
Budzą strach przed nimi historie zza kulis
Miejskie legendy nagrobkami potwierdzone
Z nieodwzajemnionych uczuć i obsesji do monet
Jak Chris McCandless miej w sobie siłę
Oddaj wszystko za życie zanim w sobie zabije
Resztki człowieczeństwa, radość chwil, wiary w cuda
Demony nie śpią, każda minuta - próba

[Refren]
Zmieniło się miasto, ja z nim ex aequo
Daje nowe szanse, choć wielu stąd uciekło
Nie da zapomnieć, gdzie jest moje miejsce
Szczególnie gdy jest pusto, pachnie letnim deszczem

Zmieniło się miasto, ja z nim ex aequo
Daje nowe szanse, choć wielu stąd uciekło
Nie da zapomnieć, gdzie jest moje miejsce
Szczególnie gdy jest pusto i pachnie letnim deszczem
[Tekst i adnotacje na Rap Genius Polska]