[Intro]
Aha, właśnie tak
Trzy siostry: Wiara, nadzieja, miłość
Znasz je?

1
Pierwszą poznałem jeszcze wtedy kiedy zaczynałem od zera, wiesz
Zaczynałem docierać, ona jest tu przy mnie do teraz
I mówiła olej ten melanż, czy to dziś do Ciebie docierać
Że Twoje marzenia tu trzeba doceniać, bo ziemia obraca je w pył i spycha do cienia
Nie masz siły? Znajdź ją we mnie, mówiła nie trać chwili więcej tutaj nadaremnie
Mówiła olej innych częściej patrz na swoje ręce, słuchaj jak biję serce
Podążaj za jego dźwiękiem, mmasz energie, ona stoi jednak tutaj
Pozwól mi ją wyzwolić, musisz tylko mi zaufać
Zrozumieć co to skrucha, zrozumieć świat posłuchaj
Utrzymać w sobie ogień nawet kiedy wiatr go zdmucha
Pełne płuca szansy niosą pełne usta prawdy
Jeśli nie kumasz mantry, skumaj chociaż wersy karmy
Nie białe nike czynią Cie tu lepszym, większym wierz mi
To wiara sprawia, że podnosisz się ponad podeszwy

[Refren]
*Wiara, nadzieja i miłość*
Tutaj trzyma nas
*Wiara, nadzieja i miłość*
Trzyma cały czas
*Wiara, nadzieja i miłość*
Spójrz na Twoją twarz, powiedz czy je znasz
Powiedz powiedz że je znasz

2
Drugą poznałem gdy traciłem pierwszą
Oddychałem pełną piersią często z zaciśniętą pięścią
Było mi ciężko, widziałem tylko wady czułem, że coś we mnie pękło
A zdanie 'nie dam rady' brzmi do dzisiaj jak przekleństwo
'wiesz co jest klęską?' - mówiła do mnie w ciszy
Nie walczyć o zwycięstwo kiedy w głowie jeszcze słyszysz głosy szansy
Mówiące żebyś walczył, a ty zamiast ich posłuchać mówisz sobie - wystarczy
Powiedziała do mnie - 'spróbuj zapomnieć o tym, to co zrobiłeś wolniej wrzuć dziś na większe obroty'
Nabierz ochoty zioom, nawet jeśli gra za zwroty, Ci którzy floty chcą tylko wybuchną jak trotyl
W to mi graj, gasną światła, ludzi przyciąga hajs, mocniej niż grawitacja
Jedyna przerwa w życiu - klawisz spacja
Będę żył wiecznie jeżeli nadzieja ginie ostatnia

[Refren]

3
O trzeciej brat, mówiłem sporo 10 track, poprzednie solo
To był mój kurs - tak jak dzisiaj, bit robił Puls - tak jak dzisiaj
Mógłbym napisać więcej, lecz powiedz gdzie tu sens jest
W tamtym numerze Twoje serce znajdzie esencje
Za to ręczę, nieważny czas i miejsce
Tylko trzy siostry łącznie potrafią dawać szczęście
Wyciągnij wnioski, szczęście znajduje w chęciach
Pragnę je w całości, nie chcę szczęścia w częściach
Dlatego się poświęcam, dlatego nie oszczędzam
Nawet chwili żeby własne wady przezwyciężać
Kto jest kim? Mnie nie pytaj, musimy iść, musisz oddychać
Tak dużo stresu zwalczamy tutaj siłą
Trzy siostry sukcesu: Wiara, Nadzieja, Miłość!

Właśnie tak! Dlatego jeśli chcesz odnieść sukces
Musisz mieć je zawsze przy sobie
Kiedy upadasz, tylko one pozwolą Ci się podnieść
B.R.O, Puls i trzy siostry - Wiara, Nadzieja, Miłość
Memoryline 2013 - Sprawdź!