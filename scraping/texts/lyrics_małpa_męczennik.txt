[Zwrotka 1: Małpa]
Wciąż nie potrafimy dbać o ulice
A chcemy podbijać kosmos i dzielić się księżycem
Ja wciąż jestem sam w mojej małej galaktyce
Daję jedną miłość tylko jednej muzyce
Każdy mówi na płycie, że jest jeden na milion
Ty nie ufaj matematyce i magii imion,
Słuchaj jednego głosu, który zwiastuje zmianę
Jak dym unoszący się nad Watykanem
Dzisiaj zanim zamkniesz Stary Testament
Naród okrzyknie mnie nowym Abrahamem
Wciąż rozmawiam z tym, którego wydał Izrael
On wybrał mnie i po to przekazał mi talent
Abym prowadził ich i pośród wzgórz Jordanii
Namaścił mnie nocą na przewodnika armii
Która pości od lat i właśnie wtedy dał mi
Wskazówki co zrobić, aby wszystkich was nakarmić

[CUTY]
Niezbadane są wyroki boskie
Ja wybieram prawdę, to chyba proste
Tu i teraz, tu i teraz, dam ludziom komunikat
Nim na zawsze usnę

[Zwrotka 2: Małpa]
Mówił, że już niebawem wszechświat będzie gotów
W końcu spełnią się wszystkie przepowiednie proroków
Abym zaczął już teraz gromadzić przy moim boku
Tych, którzy pomogą mi w rozdaniu owoców
Kazał mi wyjść do tłumów, przypomnieć na ulicach
O tym co dał Mojżeszowi na kamiennych tablicach
Mówił jakie to ważne bym pamiętał o przodkach
Scenę, na której stoję zawsze traktował jak ołtarz
Mówił, że gdy w umysłach zacznie kiełkować strach
Podzielę słowo jak chleb między każdego z was
Żądał abym przestał wierzyć w inne objawienia
Nie szukał dowodów w znakach odciśniętych na kamieniach

[CUTY]

[Zwrotka 3: Małpa]
Mówił, że będzie was kusił szatan, będziecie przymierać głodem
I że właśnie ja mam wam wskazać właściwą drogę
Mam wyznaczyć szlaki przez pustynie z betonu
Dawać znaki póki muzyka nie wstanie z popiołów
Zapomnieć o sylwetkach bogów na portretach
Zjednać sobie wyznawców Buddy i Mahometa
Kazał zanosić słowo każdemu kto na nie czeka
Nie myśląc o twarzach wybitych na monetach
Mówił, że w końcu czas strawi każdy pergamin
Więc mam rejestrować wszystko co zapisałem na nim
Ostrzegał, że będą rzucać kamieniami
Ci co nie dostrzegą treści skrytej między wierszami
Wskazał mi moją Golgotę i mówił, że na jej szczycie
Gdy rozstąpią się chmury przemówi do mnie Zbawiciel
Wtedy zrozumiałem, że po to dał mi muzykę
Bym podobnie jak on mógł zostać męczennikiem

[Tekst - Rap Genius Polska]